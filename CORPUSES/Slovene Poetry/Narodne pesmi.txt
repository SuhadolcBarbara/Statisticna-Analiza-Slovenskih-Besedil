Barčica po morju plava,
drevesa se priklanjajo.
O le naprej, o le naprej,
dokler je še vetra kej.
Barčica po morju plava,
jadra se razpenjajo.
O le naprej, o le naprej,
do brezkončnih krajev mej.

Beri, beri rožmarin zeleni,
beri, beri, Micika, rožmarin zeleni.
"Jaz bi brala — komu bi ga dala?
Lepim fantom, lepim fantom
bi ga rada dala."
Lepi fantje so sami zapravljivci,
kar imajo, kar imajo,
vse za vince dajo.

Bom šel na planine,
na strme vrhé,
bom slišal od daleč
zagorske zvoné.
Zagorski zvonovi
prav milo pojo,
nemara preljubo
k pogrebu neso.
Po če jo nesejo,
le naj jo neso,
saj dolgo ne bode,
ko pojdem za njo.
Zvoniti bom pustil
kropiti pa ne,
kropile jo bodo
le moje solze.
Zagreble jo bodo
le moje roke
krog groba sadil bom
cvetlice lepe.
Med mile cvetlice
me naj polože,
saj vem, da mi poči
na grobu srce.

Čez tri gore, čez tri vode,
čez tri zelene travnike
moj ljubi hodi k meni v vas,
in vriska in poje naglas.
Saj hodim, hodim res za njo,
kakor meglica za vodo,
sem strgal nove čeveljčke,
zdaj bom pa še svoje noge.
Po vasi ljubček prižvižglja
in znamenje navadno da,
zavriska, da razgrinja se,
zapoje, da razlega se.
Odpret mu ljubica hiti,
ga v svetlo kamrico spusti,
pritiska ga na srčece,
poljublja ga na ličece.
A če podnevi sreča ga,
ga nič ne vidi, ne pozna,
saj treba vedet' ni ljudem,
kar znano tihim je nočem.

Čin, čin, čin,
Drežnica, kje so kozice,
gori na travici,
kjer ni vodice.
Hojaja, hojaja, hojajaja...
Sončece sije,
dežek nam gre,
naš mlinar pa melje
brez vsake vode.
Hojaja, hojaja, hojajaja...
Dekle je šivala
vse brez šivanke,
fantič brez noge
je skakal čez planke.
Hojaja, hojaja, hojajaja...

Ena ptička priletela,
ena drobna ptičica,
in je prav lepo zapela,
mi srce utolažila.
In tako mi je zapela
in tako povedala,
da ljubezen je bolezen,
k' se ozdraviti ne da.
Morje suho preje postane,
sonce preje ostrmi,
kot ljubezen prava ugasne,
kadar enkrat zagori.

Gozdič je že zelen,
travnik je razcveten,
ptički pod nebom
veselo pojo.
Ptički, jaz vprašam vas,
al' bo že kmal' pomlad,
al' bo že skoraj zelena pomlad?
"Pomlad že prišla bo,
k' tebe na svet' ne bo,
k' te bodo d'jali,
v to črno zemljo."

Hribčki, ponižajte se!
Dolin'ce, povišajte se!
Da se bo vid'lo to ravno polje,
da bom vid'la, kje fantič moj gre.
Oblački, razkadite se!
Meglice, razpršite se!
Da se bo vid'lo to jasno nebo,
da bom vidla, kje fantič moj bo.
Litri, napolnite se,
kozarci, izpraznite se,
da se bo vid'lo kozarcu do dna,
da bom vid'la, kak fantič pit' zna.

Jager gre na jago
u to globoko drago,
hoj-li! hoj-lo!
oj, zajček dober bo!
Medved' so ga dobili,
so ga na tla pobili,
hoj-li! hoj-lo!
zdaj jagra več ne bo!
So zajci se smejali,
k' so jagra pokop'vali,
hoj-li! hoj-lo!
zdaj jagra več ne bo!
Lisica je plesala,
k' je jagra pokop'vala,
hoj-li! hoj-lo!
zdaj jagra več ne bo!
Medved se je tresel,
k' je križ pred jagrom nesel,
hoj-li! hoj-lo!
zdaj jagra več ne bo!
Volk je pa zatulil,
ker je pogreb zamudil,
hoj-li! hoj-lo!
zdaj jagra več ne bo.
Žerjavi in jerebi
so bili pri pogrebi,
hoj-li! hoj-lo!
zdaj jagra več ne bo.
Prišle so drobne ptice,
so nesle dušo v vice.
Hoj-li! hoj-lo!
zdaj jagra več ne bo!

Jager pa jaga,
kaj mi pomaga,
ptička nasprot' leti,
ustrelil jo bom.
Ptička zavpila:
"Kaj sem ti strila,
saj sem prepevala
cele noči."
Ptička zletela,
v javor se usela,
hladna je senčica
javorjeva.
Ptička zletela,
na okence sela:
"Vstani, ne bod' zaspan,
saj je že dan."

Jaz pa pojdem na Gorenjsko,
gor na gornje Štajersko.
Nihče drug ne pojde z mano
kakor drobna ptičica.
S kljunčkom mi bo pot kazala,
s perjem senco delala.
Pesmice bo prepevala,
kratek čas mi delala.
Mal' počakaj, mal' ponehaj,
da se vreme sprevedri.
Vreme se je sprevedrilo,
zdaj pa moram rajžati.
Ti boš pa doma ostala,
milo se boš jokala.

Je bela cesta uglajena,
skoz celo vas napravljena,
po njej pa grejo fantje mi,
oj mladi fantje vsi.
Po beli cesti hodijo,
vesele pesmi pojejo,
od doma se poslavljajo,
na vojsko pojdejo.

Kje so moje rožice,
pisane in bele,
moj'ga srca ljubice,
žlahtno so cvetele.
Ah, pomlad je šla od nas,
vzela jih je zima, mraz.
Kje so moje ptičice,
kam so zdaj zletele?
Oh, nedolžne pevčice,
kak so žvrgolele!
Zanke b'le nastavljene,
ptičke so se ujele vse.
Kje je tista deklica,
v vrtu je sedela,
lepa kakor rožica,
pesmice je pela.
Hitro, hitro mine čas,
mine tudi lep obraz.
Kje je fantič zdaj vesel,
ki je to prepeval,
da bi še enkrat zapel,
kratek čas nam delal.
Hitro, hitro mine čas,
ah, ne bo ga več pri nas.

Kmetič veselo na svetu živi.
Na polje gre orati,
gre svoje žito s'jati,
korajžno, veselo na svetu živi!
Fantič veselo na svetu živi.
Kosico si nabrusi,
na travnik' jo poskusi,
korajžno, veselo na svetu živi!
Dekle veselo na svetu živi.
Srpiček si nabrusi,
na njiv'ci ga poskusi,
korajžno, veselo na svetu živi!
Starček veselo na svetu živi.
Na pa'co se opira,
prot' nebu se ozira,
korajžno, veselo na svetu živi.

Lepo je pomlad' na svet',
začno ptičice pet',
začno ptičice pet',
in travnik zelenet'.
Lepo je polet' na svet',
začno žanjice pet',
začno žanjice pet',
pšenica rumenet'.
Lepo je v jesen' na svet',
začno že črički pet',
začno že črički pet',
gozdiček pa zoret'.
Lepo je pozim' na svet',
začno predice pet',
začno predice pet',
kolovrate vrtet'.

Lepo mi poje črni kos,
oj črni kos!
Tam v zelenem bukovju,
oj bukovju!
Prišla sta pa jagra dva,
oj jagra dva!
Da bi kosa streljala,
oj streljala!
Kos je bil teh špasov sit,
oj špasov sit!
Pojta, jagra, se solit,
frr v bukovje!

Lipa zelenela je
tam v dišečem gaju,
s cvetjem me posipala,
d'jal sem, da sem v raju.
Veje raztezavala
k nebu je visoko,
meni pa je do srca
segala globoko.
Ptičice je lipica
v senčico vabila,
kadar ležal sem pod njo,
me je ohladila.
Revica pa je sedaj
skoraj ovenela,
cvetje, listje zeleno
zima ji je vzela.
Spavaj, draga ljubica!
Večno ne boš spala,
nova pomlad zelena
novi cvet bo gnala.

Le predi, dekle, predi,
prav lepo nit naredi,
da se ne bo krotičila
in tud' ne tkalca trgala,
dr dr dr dr dr dr
Poštena je predica
in stara je resnica,
da tisto dekle kaj velja,
ki obleko vso domačo ima,
dr dr...
Le predi prav vesela,
boš lepe pesmi pela,
kolovrat pojde rad okrog,
bo tekla lepše nit od rok,
dr dr ...
Boš tanko nit storila,
da ne bi pozabila,
kako življenje nežno je,
ki kakor nit pretrga se,
dr dr...

Luna sije
klad'vo bije
trudne, pozne ure že;
pred neznane
srčne rane
meni spati ne puste
Ti si kriva,
Ijubezniva
deklica neusmiljena!
Ti me raniš,
ti mi braniš,
da ne morem spat' doma.
Obraz mili
tvoj po sili
mi je vedno pred očmi;
zdihujoče
srce vroče
vedno k tebi hrepeni.
K oknu pridi,
drug ne vidi
ko nebeške zvezdice;
se prikaži,
al' sovraži
me srce, povej, al' ne!
Up mi vzdigm,
z roko migni,
ak' bojiš se govorit'!
Ura bije,
k oknu ni je,
kaj sirota čem storit'?
V hram poglejte,
mi povejte,
zvezde, al' res ona spi;
al' posluša,
me le skuša,
al' za druzega gori.
Ako spava,
naj bo zdrava,
ak' me skuša, nič ne de;
po nje zgubi,
ako ljubi
druzga poč'lo bo srce.

Marko skače, Marko skače
po zeleni trati,
aj aj, ajajaj,
po zeleni trati.
V rokah nosi, v rokah nosi
sedem žutih zlatih,
aj aj, ajajaj,
sedem žutih zlatih.
To de njemi, to de njemi
za devojko dati,
aj aj, ajajaj,
za devojko dati.
Pijte, jejte, pijte, jejte,
moj'ga brata konji!
Aj aj, ajajaj,
mojga brata konji.
Pa smo išli, pa smo išli
daleč po devojko,
aj aj, ajajaj,
daleč po devojko.
Prek devetih, prek devetih,
prek desetih mostov,
aj aj, ajajaj,
prek desetih mostov.
"Dajte nam jo, dajte nam jo,
naša draga mati!"
Aj aj, ajajaj,
naša draga mati.
"Ne dam ti jo, ne dam ti jo,
lagov si bradati!"
Aj aj, ajajaj,
lagov si bradati.
"Raj jo hočem, raj jo hočem
v skrinjo zaklepati!"
Aj aj, ajajaj,
v skrinjo zaklepati.

Moj očka 'ma konjička dva,
oba sta lepa šimeljna,
cing cingel, cing cangel,
cing cingel, cing cong,
veselo je moje srce.
Za enega poprosil bom,
da drevi v vas pojezdil bom,
cing cingel, cing cangel,
cing cingel, cing cong,
veselo je moje srce.
Čez tri gore, čez tri dole,
čez tri zelene travnike,
bom jezdil k svoji ljub'ci v vas,
prepeval in vriskal naglas.

Mrzel veter tebe žene,
drobna ptičica, od nas,
ki 'znad lipice zelene
si mi pela kratek čas.
Vsako jutro, ptička moja,
rano si prepevala,
vsako noč je pesem tvoja
sladko me zazibala.
Kadar koli si zletela
v svoje malo gnezdece,
vsakokrat si mi zapela
milo pesem v srčece.
Zdaj boš zapustila mene,
oj kak me srce boli!
Mrzli veter tebe žene,
pojdi, ker te veseli.

Nad vasjo je čredo pasla.
v srcu vstal ji je nemir,
s hrepenenjem v dol je zrla,
kjer je vriskal mlad pastir.
Ko bi sreča kdaj hotela,
da bi z njim šla pred oltar,
doli v koči bi živela,
črede pasla več nikdar!
Sreča željo je spolnila,
ali sama prišla ni.
Doli v koči mlada žena
žalostna na grič strmi.
Ko bi mogla, ko bi smela,
rada spet bi šla nazaj,
rada spet bi čredo pasla,
kot je pasla jo nekdaj.

Na oknu glej obrazek bled,
na licih grenkih solzic sled.
Zakaj pa, dekle komaj dvajsetih let,
tak žalostno gledaš v svet?
"V hribe šel je dragi moj,
s fašisti bije težki boj.
Morda je v krvi obležal nocoj,
ko branil je narod svoj."
Dekle, ne bodi žalostno,
otri si solze in oko!
Tvoj fant gotovo vrne se,
ko zvezda utrne se.
Ponosen vrne se junak,
ovenčan s slavo slavnih zmag,
in vriskoma vrgel bo titovko v zrak,
ko stopil čez tvoj bo prag!

Na Gorenjskem je fletno,
so visoke gore,
so bistri studenci
pa bele ceste.
Na Dolenjskem je fletno,
so nizke gore,
so zala dekleta
pa lepe žene.

Na planin'cah luštno biti,
tam je dosti mleka piti.
Pastir pa prav': juhe, juhe!
na planin'cah luštno je.
Na planin'cah sonce sije,
ko dolin'ce še megla krije.
Pastir pa prav': juhe, juhe!
na planin'cah luštno je.
Pastirica krav'ce pase,
ona ima svoje špase.
Pastir pa prav': juhe, juhe!
na planin'cah luštno je.
Pastirica žgance kuha,
v lon'c ji pade črna muha.
Pastirc pa prav': juhe, juhe!
Take žgance sama jej!

Navzgor se širi rožmarin,
navzdol se nagelj vije,
na okenca zagrnjena
večerno sonce sije.
Rdeča ruta, bel ošpet,
dekle razposajeno,
širok klobuk, oj fant vesel,
ki si prepeva eno.
Ti nageljni, ta rožmarin,
ti kmetje v luči sonca,
ej, takih nima celi svet,
pa pojdi tja do konca!

Ob bistrem potoku je mlin,
a jaz sem pa mlinarjev sin.
Ko mlinček ropoče in voda šumlja,
srce mi veselo igra, igra.
Če mlinček pri miru bi stal,
bi mlinar in kmet žaloval.
In otrok bi jokal ter tožil glasno,
kako je brez kruha hudo, hudo.

Oblaki so rdeči,
kaj nek' pomenijo?
Da vsi ti mladi fantje
na vojsko pojdejo.
Pa kdo bo listje grabil,
pa kdo bo praprot žel,
pa kdo bo dekle ljubil,
ko bom na vojsko šel?
Jaz sam bom listje grabil,
jaz sam bom praprot žel,
jaz sam bom dekle ljubil,
ko bom domov prišel.

Oj lepo je res na deželi,
kjer hiš'ca na samem stoji.
Okol' so pa travn'ki zeleni,
to mene najbolj veseli.
Vsak kmetič 'ma svoje veselje,
če vedno pošteno živi.
Čez dan si zažvižga, zapoje,
zvečer pa prav sladko zaspi.

Oj, Triglav, moj dom, kako si krasan,
kako me izvabljaš iz nizkih ravan
v poletni vročini na strme vrhe,
da tam si spočije v samoti srce,
kjer potok izvira v skalovju hladan:
oj Triglav, moj dom, kako si krasan.
Oj, Triglav, moj dom, četudi je svet
začaral s čudesi mi večkrat pogled,
tujina smehljaje kazala mi kras,
le nate sem mislil ljubeče ves čas,
o tebi sem sanjal sred' svetlih dvoran:
oj Triglav, moj dom, kako si krasan!
Oj, Triglav, v spominu mi je tvoj čar,
zato pa te ljubim in bom te vsekdar,
in zadnja ko ura odbila mi bo,
pod tvojim obzorjem naj spava telo,
kjer radostno ptički naznanjajo dan:
oj Triglav, moj dom kako si krasan!

Pojdem u rute,
tam, kjer je mraz,
tam je moj pobič,
moj pobič je pokopan.
Tam dol pokleknem,
mal' požebram,
da n' bo moj pobič,
moj pobič ležal koj sam

Polje, kdo bo tebe ljubil,
kadar bom jaz v grobu spal?
Ljubil žar me bo pomladi,
ki nad mano bo sijal.
Jaz pa bom pomlad naprosil,
naj gre mimo tvojih tal.

Polka je ukazana,
tla so namazana:
Hoj hej, hoj hej,
ka bo pa zdej?
Zahvaljen bod', ljub' moj zet,
ki prišel si pikasto vzet!
Je pikasta, lisasta,
šepasta, vegasta,
skrinjo pa polno 'ma
suh'ga zlata.
La la la ...
Igra je ukazana,
tla so namazana:
Hoj hej, hoj hej,
pod se ogrej!
Tolaži se, ljub' moj sin,
saj nisi edini trpin!
Moja je muhasta,
sitna, jezikasta,
trde pesti in
koščenih je rok.
La la la ...
Fantje, dekliči vi,
bas že hudo renči:
Hoj hej, hoj hej,
kri se razgrej!
Ljubca, udari z roko,
skočiva le hitro v kolo!
Roka naj roke se trdno drži,
lice pa naj od veselja žari!
Ljubica, daj mi roko,
da Ijubiš me vedno zvesto!
Bela kot sneg si ti,
rdeča pa kakor kri,
v srcu si mojem
zapisana ti.
La la la ...

Prečuden cvet je v grapi črni,
pod njim tih partizan leži,
pleto se v žalni venec trni,
nad njim oblak kot luč gori.
Glej rodno zemljo, glej višave,
odete v razsvetljeni dan,
na grobu cvet nesmrtne slave,
doslej na naših tleh neznan.
Zaliva luč ga vedno mlada,
studenec novega sveta,
solze je posušila nada,
skoz smrt v življenje pot pelja.
Prečuden cvet je v grapi črni,
cvet iz globokih korenin,
nad njim odmeva glas srebrni:
"Premagal smrt je mlad trpin."

Sem deklica mlada, vesela,
sem pravo slovensko dekle.
Kot slavček veselo bi pela,
da b' daleč razlegalo se.
Tralala, tralala, tralala,
tralala, tralala, tralala,
tralalala.
Zakaj bi veselo ne pela
zakaj bi vesela ne b'la.
Saj vsak dan krog mojega čela
mi sap'ca slovenska pihlja.
Tralala ...

Sem 'z Ribn'ce Urban,
po cejlem svejti znan;
jest brihtne sem glavjé,
pa žlice imam novjé.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Sem rjeku: kjer je veselica,
bi se predala 'kova žlica;
sem semkaj se podav,
da bi jih kej prodav.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Jest hvalit' se ne smejm,
le tülku vam povejm,
da take roube nej,
ne ljati ne dr'gej.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
De boum jest Urban
pri vas še bolj poznan,
le-tu vam zdej povejm,
k'nej znanu vsem l'dejm.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Jest dejlam žlice vsake sourte,
kar se jih le zmislit' mourte,
škatelje, škateljce,
pa tut kühavence.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Jest dejlam škafe in rešjeta,
rajte, brjente, vsega šjenta,
sem majster jest od žlic,
čebru, keblu, keblic.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Posluüšajte vsi narprej,
kar se vam zdej povej
od žličnega gradü,
k' je tam per sklejdneki.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Kaku je lejpa ta posuoda,
kjer se spravlja süha ruoba;
le-tu je tisti grad,
ki hrani muj zeklad.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Kok žalosten ta svejt
je biv zarejs poprejd,
k' nej tacih b'lu l'di,
de b' žlice dejlali.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Se skorjami so župo jejli,
sklejde na kolejna dejli,
tu rejs nej bještru bl'u,
od ujst je kapalu!
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Prebrisani možje
od svejtga Primože
se zmislijo narprej,
kar se vam zdej povej:
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Od šruocih ujst so mjero vzjeli,
so žlice dejlati začjeli,
so sturli ruobe tje
ze cejle deželjé.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Zdej so pa šli po svejt'
pozimi in polejt',
pa ne samu možje —
kar lejze inu grjé.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Križem svejt so se podali,
süho ruobo ponüjali;
vsa mejsta in vasi
so z žlicami obšli.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Vsak muore bit' učan
predajat' ruobo sam;
če modru govori,
si že kaj perdobi.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Kislu mlejku si zgovarja,
v torbu krüha, v mošno d'narja.
Ko ruobo vso preda,
nej d'narja, nej blaga.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.
Ko ruobo vso preda,
nej d'narja, nej blaga.
Nej d'narja, nej blaga — 
ker vse ze vince da.
Vre, vre, vre,
mi smo Ribn'čanje!
Cev tejden smo okul' hodil',
v nedeljo smo boga prosil',
da b' loncev ne pobil'.

Slišala sem ptičko pet
zapela je kuku.
K'tera mora nek' to bit',
ki poje tak lepo?
To je gotovo kukav'ca
je moj'ga srca ljubica.
Kuku, kuku, kuku, kuku,v tako je kukala.
Dekle pasla je ovce,
začela zvezde štet'.
Rada b'la bi zvedela,
kedaj bo treba umret'.
Zglasila se je kukav'ca,
prav žalostno zakukala.
Kuku, kuku, kuku, kuku,
tako je kukala.
Kaj te bom poslušala,
za norca me imaš,
ž sem te dost'krat slišala,
vem, kakšen glas imaš.
A kukav'ca je kukala,
na veji se je gugala.
Kuku, kuku, kuku, kuku,
tako je kukala.

So ptičice zbrane,
v planin'co lete,
tam dol' na Dolenjskem
je zdravje moje.
Le zbud' se, ustani,
ti mrzli Gorenj'c,
boš videl,
kaj dela Dolenj'c.
Poseka, oklesti,
pripravlja si les,
ga v butaro veže,
ravna si ga vmes,
na voz ga naklada,
živin'ca pelja,
a njemu pa srček igra.

Škrjanček poje, žvrgoli,
se bel'ga dneva veseli,
škrjanček poje beli dan,
pozdravlja hrib in plan.
Škrjanček poje, žvrgoli,
ker tebe, kmetič, gor budi:
"Le vstani in pa pojd' kosit,
ker se že dela svit."
Škrjanček poje, žvrgoli,
ker tebe, kmetič, gor budi:
"Le vstani in pa pojd' orat,
ker čas je žito s'jat."
Škrjanček poje, žvrgoli,
ker tebe, dekle, gor budi:
"Le vzemi srp pa pojdi žet,
ker žito zrelo je."

Sneg za to leto slovo je že vzel,
shranil je starček
svoj čamar vesel,
zeb'ca zapela,
s parne zletela:
"Nis' me še, mrazek ti, vzel!"
Slišiš po gaju prepevati tam?
Ptički veseli spet prišli so k nam;
kak žvrgolijo,
tebe budijo:
"Lepa nedolžnost, le vstan'!"
Tamkaj po polju, po njivah povsod
zgodaj prepeva škrjančekov rod;
kvišk' se podaja,
lepo obhaja
sonca veselega god.
Češnja vsa bela na griču stoji,
gleda na breskev, ki v vrtu cveti.
Vse razcvetelo
in omladelo
teb' se nasproti smeji.
Mnogo veselja
res pomlad nam da,
urno pa nas do poletja pelja,
leto brž mine,
jesen tud' izgine,
zima nam roko poda.
Tak bo minila tud' tvoja mladost,
se spremenila življenja sladkost;
vse bo minilo,
vse se stemnilo,
prišla bo smrtna bridkost.

Tam, kjer teče bistra Zilja,
se po dolinah lepo zliva,
kjer mi zibka tekla je
tega kraja jaz pozabim ne.
Slovenska mat' me je rodila,
na svojih prsih me dojila,
slovenske pesmi pevala,
ko dete me je zibala.
Holadija dija dija holadrom,
holadija dija dija holadrom,
holadija dija dija holadrom,
holadija holadrom.

Venite, rož'ce moje,
oh, kaj bi še cvetele,
oh, kaj bi še cvetele,
venite ve z menoj.
"Povej nam, dekle,
povej, kaj ti je?"
vprašale so rožice
žalostne vse.
"Povej, oj, dekle,
povej, kaj ti je?"
vprašale so rožice vse.
Venite, rož'ce moje,
zakaj bi še cvetele,
zapustil fant je mene,
venite ve z menoj.
Sklonile glave so rož'ce moje,
potem pa zvenele so žalostno vse.

Teče mi, teče vodica
tamkaj od mosta zidanega,
tam se je dekle umivala,
milo se jokala.
"Kaj pa je tebi, ljubica,
da si tak močno žalostna?
Tebi se že na očeh pozna,
da si se jokala."
"Nisem jokala, šele se bom,
kadar boš ti na vojsko šel,
iz tega kraja v en drugi kraj,
ne bo te več nazaj."

Tri ptičice, tri ptičice
so morje obletele.
Prva nosi, prva nosi
klasek od pšenice.
Da b' ga, bog daj,
da b' ga, bog daj,
v naše polje dela!
Ona ga je, ona ga je
v naše polje dela,
naše polje, naše polje
jako obrodilo.
Tri ptičice, tri ptičice,
so morje obletele.
Druga nosi, druga nosi
jagodo od grozda.
Da b' jo, bog daj,
da b' jo, bog daj,
v našo goro dela!
Ona jo je, ona jo je
v našo goro dela.
Naša gora, naša gora
jako obrodila.
Tri ptičice, tri ptičice
so morje obletele,
tretja nosi, tretja nosi
zdravje in veselje.
Da b' ga, bog daj,
da b' ga, bog daj,
v naše selo dela!
Ona ga je, ona ga je
v naše selo dela,
naše selo, naše selo
zdravo in veselo.

V dolin'ci prijetni je ljubi moj dom,
nikoli od njega podal se ne bom,
pod lipo domačo najrajši sedim,
v domačem veselju najslaje živim.
Tra la la la la la.
Tra la la la la la.
Tra la tra la tra la la la la la.
V domačem veselju
najslaje živim.
Le išči si sreče,
prijatelj, drugje,
li misliš dobiti
na tujem jo kje?
Je marsikdo hodil
po svetu več let,
povrnil domov
se nazadnje je spet.
Tra la la ...
Glej, rož'ce domače
najlepše cveto,
in ptički domači
najslaje pojo,
doma le se kaže
miloba srca,
ljubezen, zvestoba
le biva doma.
Tra la la...
Doma preživeti
si dneve želim,
umreti se tudi
doma ne bojim,
v domači gomili
se spava sladko,
mi bratci, sestrice
rahljajo zemljo.
Tra la la...

Zakrivljeno palico v roki,
za trakom pa šopek cvetlic,
ko kralj po planini visoki
pohajam za tropom ovčic.
Saj tukaj na sončni višavi
le sam sem, le sam gospodar,
živejem po pameti zdravi,
za muhe mi ljudske ni mar.
Nikomur tu nisem na poti,
na poti ni meni nikdo;
kdo čisto veselje mi moti,
kdo moti življenje mirno?
Nikdar ne zmrači se mi čelo,
nikdar ne stemne se oči,
in pojem in ukam veselo,
da z gore v goro se glasi.
Naj drugi okoli po sveti
si iščejo slave, blaga,
jaz hočem tu gori živeti,
tu sreča, tu mir je doma.
Za čredico krotko popeval
bom pesmice svoje sladke,
dolincem glasno razodeval,
kar polni mi srečno srce.
Ne, palice svoje ovčarske
za žezlo kraljevo ne dam,
in rajši od krone cesarske
cvetlice na glavi imam.

Zabučale gore,
zašumeli lesi —
ah, mladosti ti moja,
kam ušla si, kje si?
Ah, mladosti ti moja,
kam si se zgubila?
Kakor da bi kamen 
v vodo potopila.
Časi, mladi časi,
neužiti krasi!
Moja mlada leta
niso užila sveta!
Kamen, še ta kamen
v vodi se obrne,
le mladost se moja
nikdar več ne vrne ...

Zaplula je barčica moja,
zaplula je v sredo morja.
Na bregu je deklica stala,
točila je grenke solze.
Povrni se, barčica moja,
povrni se kmalu nazaj.
"Ne morem se več povrniti,
ne morem več priti po te.
Ne jokaj se, deklica moja,
saj pridem jaz kmalu nazaj."


Al' me boš kaj rada imela,
ko bom nosil suknjo belo,
sabljico pripasano,
puškico nabasano?
Jaz bi te že rada imela,
če bi te sirota smela,
pa mi mam'ca branijo,
ker imaš premajhno kajžico.
Kajžica res ni velika,
pa sem fantič, kot se šika.
čez en mesec al' pa dva,
se boš za mano jokala.
Jaz se že ne bom jokala,
rajši si bom druz'ga zbrala,
tac'ga k' 'ma zadost' blaga,
hišico na štuka dva.
Tak k' ima visoke hiše,
tak pa tebe ne poišče,
tak k' ima zadost' blaga,
tak pa tebe ne pozna.

Bod' moja, bod' moja,
ti bom lešnikov dal,
boš tiste potolkla,
bom drugih nabral.
"Pa nisem jaz stara
še petdeset let,
da b' tebe imela
za lešnike tret'.
Ne hodi za mano,
ne boš me dobil,
sem tist'ga župana
k' je rib'ce lovil."

Bog je ustvaril zemljo,
oj zemljico, oj zemljico.
Zemljica rodila
oj trtico, oj trtico,
zemljica rodila
oj trtico.
Oj, tam za goro
škrjančki nam pojo.
Trtica rodila
oj grozdka dva, oj grozdka dva,
trtica rodila je
oj, grozdka dva.
Oj, tam za goro
škrjančki nam pojo.
Grozdka napolnila
oj sodčka dva, oj sodčka dva,
grozdka napolnila
oj, sodčka dva.
Oj, tam za goro
škrjančki nam pojo.
Sodčka napolnila
oj litra dva, oj litra dva,
Sodčka napolnila
oj, litra dva.
Oj, tam za goro
škrjančki nam pojo.
Litra napolnila
oj glažka dva, oj glažka dva,
litra napolnila
oj, glažka dva.
Oj, tam za goro
škrjančki nam pojo.
Glažka napolnila
oj bratca dva, oj bratca dva,
glažka napolnila
oj, bratca dva.
Oj, tam za goro
škrjančki nam pojo.

Bratci veseli vsi,
tralala,tralala,
pesem zapojmo si,
tralala.
Od vinca sladkega,
kot sonce čistega,
tralala, tralala,
tralala, tralala,
tralala, tralala,
tralala.
En glažek al' pa dva,
to nam korajžo da,
tralala, tralala,
tralala, tralala,
tralala, tralala,
tralala.
En glažek al' pa tri,
to nam korajžo st'ri,
tralala, tralala,
tralala, tralala,
tralala, tralala,
tralala.
En glažek al' pa štir',
saj je vse en hudir,
tralala, tralala,
tralala, tralala,
tralala, tralala,
tralala.
En glažek al' pa pet
zdaj pa ga dajmo spet,
tralala, tralala,
tralala, tralala,
tralala, tralala,
tralala.
En glažek al' pa zeks,
zdaj pa ga dajmo eks!
tralala, tralala,
tralala, tralala,
tralala, tralala,
tralala.

Če študent na rajžo gre,
jupajdi, jupajda,
dobro pije, dobro je,
jupadijada, hahaha...
Če študent na rajžo gre,
penez nima nič kraj se.
On ne vpraša: Imam s čim?
pa si upa priti v Rim.
Krčem strašno se boji,
tam bi moral plačati.
Dobre volje je povsod,
vsi mu pravijo "gospod".
Res srečnejših ni ljudi,
kakor so študentje ti.

Sonce šlo je za goro,
mrak je padel na zemljo,
pesem črička sliši se,
k večernem' počitku vabi vse.
V mojem srcu je nemir
na jesenski ta večer,
tiho stopim sam čez prag,
grem v moj stari čebelnjak.
Kako lepo mi zašumijo,
kako lepo mi zadišijo,
a v srcu mi spomin
na mlade dni budijo.
Čebelice, čebelice,
saj moje ste prijateljice,
pozabi vas nikdar
ta stari čebelar.
V mojem srcu je nemir
na jesenski ta večer,
čriček pesem je odpel,
a meni spomine čas je vzel.
Kako lepo mi zašumijo
kako lepo mi zadišijo,
a v srcu mi spomin
na mlade dni budijo.
Čebelice, čebelice,
saj moje ste prijateljice,
pozabi vas nikdar
ta stari čebelar.

Čuk se je oženil, tralala,
sova ga je vzela, hopsasa!
Čuk sedi na veji, tralala,
sova na vereji, hopsasa!
Sova čuku miga, tralala,
dajva se, vzemiva, hopsasa!
Čuk pa sovo vpraša, tralala,
kol'ko dota znaša, hopsasa!
Eno bučo vina, tralala,
en'ga petelina, hopsasa!
Vino bova spila, tralala,
bučo pa razbila, hopsasa!

En hribček bom kupil, bom trte sadil.
Prijat'le bom vabil, še sam ga bom pil.
Sladko vince piti, to me veseli,
dobre volje biti svoje žive dni,
svoje žive dni brez vseh skrbi,
to me srčno veseli.
Tam gori za hramom en trsek stoji,
je z grozdjem obložen, da komaj drži.
Sladko vince piti, to me veseli,
dobre volje biti svoje žive dni,
svoje žive dni brez vseh skrbi,
to me srčno veseli.
Že čriček prepeva, ne more več spat,
v trgatev veleva, spet pojdemo brat.
Sladko vince piti, to me veseli,
dobre volje biti svoje žive dni,
svoje žive dni brez vseh skrbi,
to me srčno veseli.
Konjički škrebljajo, ker vozjo težko,
ker vince peljajo, k' je močno sladko.
Sladko vince piti, to me veseli,
dobre volje biti svoje žive dni,
svoje žive dni brez vseh skrbi,
to me srčno veseli.
Prelepo rumeno kak čisto zlato,
le pijmo pošteno to žlahtno blago!
Sladko vince piti, to me veseli,
dobre volje biti svoje žive dni,
svoje žive dni brez vseh skrbi,
to me srčno veseli.

En starček je živel
tam v vinskih gorah.
Prav pridno je držal
kozarček v rokah.
Pred smrtjo še enkrat
je kupico vzel,
zahvalil se bogu,
tako je zapel:
"Oče nebeški, glej,
še en kozarček zdej,
hvalo bom vekomaj,
vekomaj pel."

Fantje po polj gredo,
vriskajo in pojo,
jaz pa piščalko imam,
vriskat ne znam.
Včasih je luštno blo,
zdaj pa ni več tako,
včasih smo vince pil,
zdaj pa vodo.
Včasih me rada ima,
včasih pa godrnja,
včasih pa, kjer me vid,
prav: Le še prid!

Fantje se zbirajo
iz kranjske dežele,
dekleta se jokajo,
kaj b'jo začele?
Nič se ne jokajte,
saj greste z nami,
ve boste kuhale,
mi pa streljali.
Lepšega zrna ni,
kot je pšenica,
lepš'ga dekleta ni,
kot je Kranjica.
Imel sem ljubico,
pa sem jo zgubil,
srečen bo tisti fant,
ki jo bo dobil.
Imel sem ptičico,
pa m' je zletela,
srečna bo vejica,
kjer se bo usela.
Vej'ca je suha b'la,
pa se je' zlomila,
ptička je kunštna b'la,
pa je zletela.

Jaz 'mam pa konj'ča belega,
drevi pa v vas pojezdim ga,
tri tralala lalala tralala...
čez tri gore, čez tri vode,
čez tri zelene travnike,
tri tralala lalala tralala...
Konjič pred durmi prištaklja,
ljub'ca po štengah pricaplja,
tri tralala lalala tralala...
Konjiča je dala v štalico,
mene pa v svetlo kamrico,
tri tralala lalala tralala...
Konj'ču je dala šop sena,
meni pa poljubčka dva,
tri tralala lalala tralala...

Jaz pa sem si nekaj zmislil
in naredil bom ta špas,
in naredil, in naredil,
in naredil bom ta špas.
Drev, ko bodo mam'ca spali,
jaz pa pojdem ljub'ci v vas,
jaz pa pojdem, jaz pa pojdem,
jaz pa pojdem ljub'ci v vas.
Prav narahlo bom potrkal,
da se mam'ca ne zbude,
da se mam'ca, da se mam'ca,
da se mam'ca ne zbude.

Jaz sem en vinski brat,
pijem ga zmerom rad,
pil sem ga, še ga bom pil,
dokler bom živ.
Kadar pa umrl bom,
vinca več pil ne bom,
den'te me v črn grob, liter na grob!
Kdor bo tam mimo šel,
vsak bo dejal tako:
"Ta je bil vinski brat,
pil ga je rad!"
Žena bo mimo šla,
milo se jokala:
"Vstani, moj ljubi mož,
pil ga še boš!"

Jutri bo v Celovcu s'menj,
tja gor ga bom peljala,
al' ga bom zatavšala
al' ga bom prodala.
Prav pocen' ga tud' ne dam,
težko sem ga dobila,
rajši ga domov peljam,
še bolj ga bom ljubila.
Žgančkov mu bom skuhala,
z ocvirki zabelila,
ko bo tiste dol pobral,
še mlekca bom dolila.

Kadar boš na rajžo šel,
pridi mi povedat,
da ti bom pomagala,
punkeljček zavezat.
Punkeljček vezala bom,
milo se jokala bom,
ker te ne bodo videle
več moje oči.
Kadar boš nazaj prišel,
pridi mi povedat,
da ti bom pomagala,
punkeljček razvezat.
Punkeljček razvezala bom,
sladko se smejala bom,
ker te bodo videle
spet moje oči.

Ko b' sodov ne b'lo,
bi tud' čepov ne b'lo,
in vince bi teklo
'z majol'ke samo.
Pa čepek, ha, ha,
odbiti se da,
in vince v majol'ko
v potokih curlja.
Nalijmo si ga,
izpijmo do dna,
saj vince je sladko,
in zdravje nam da.
Oj, vinček, hoj, hoj,
bod' dober z menoj!
Nikar me ne vrzi
pod mizo nocoj!

Kaj pa ti piskaš,
kaj pa ti vriskaš,
mladi pastirček,
svojim ovcam ?
"Kaj bi ne vriskal,
kaj bi ne piskal,
zato piščalko
svojo imam!
Meni ovčice
so tovar'šice,
večje jaz sreče
tu ne poznam.
Čreda se pase,
radostne glase
ptice v grmovju
mi žvrgole!"

Kol'kor kapljic, tol'ko let,
Bog nam daj na svet' živet'!
Živijo, oj živijo, oj živijo na svet'!
Naj bo stara al' pa mlada,
vsaka ima fanta rada.
Živijo, oj živijo, oj živijo na svet'!
Kdor čemerno se drži,
ta za našo družbo ni!
Živijo, oj živijo, oj živijo na svet'!

Lani sem možila se,
letos me že griva,
imam moža hudega,
je hujši kot kopriva.
Koprivo slana pomori,
men' moža ne more,
vedno za pečjo sedi,
še mraz ga ne premore.
Jutri bo v Celovcu s'menj,
tja ga bom peljala,
tam ga bom zatavšala,
al' ga bom prodala.
Prav poceni ga ne dam,
sem ga težko dobila.
Rajši ga domov peljam,
še bolj ga bom ljubila.
Lepših fantov na svetu ni
Pa lepših fantov na svetu ni;
kot so dolenjski furmani.
Po belih cestah vozijo
pa sladko vince točijo.
Preljuba Urška kelnar'ca
kolk znaša tvoja rajtenga?
Konjič je tvoj, vozič je tvoj
preljub moj fantič ti s' pa moj.

Lisička je prav zvita zver,
pod skal'co ima svoj kvartir.
Pa z repkom mahlja,
pa s kremlji prasklja,
pa vpraša, če je lovec doma.
Oj lovec pa na skal' sedi,
nabito puško v rok' drži.
Pa čaka na njo,
da ustrelil jo bo,
če le prikazala se bo.
Lisička pa je zvita b'la,
pri drugi luknji ven je šla.
Na hribčku sedi,
Se sladko smeji,
pa jagrčku fig'ce moli.

Majolka bodi pozdravljena,
na mizo nam postavljena!
Majolka, majolka;
majol-majol-majolčica;
majolka, majolka,
majol-majolčica.
Od zunaj lepo pisana,
od znotraj vinca štrihana.
Majolka, majolka;
majol-majol-majolčica;
majolka, majolka,
majol-majolčica.
Le primi jo za roče,
naj teče, dokler hoče.
Majolka, majolka;
majol-majol-majolčica;
majolka, majolka,
majol-majolčica.
Majolka, kaj si st'rila,
da si nas napojila.
Majolka, majolka;
majol-majol-majolčica;
majolka, majolka,
majol-majolčica.
Če bog da, spet veseli
še večkrat bomo peli:
Majolka, majolka;
majol-majol-majolčica;
majolka, majolka,
majol-majolčica.

Moje dekle je še mlado, ja, ja,
staro komaj šestnajst let.
še štir' leta jo bom čakal, ja, ja,
da bo stara dvajset let.
Cela žlahta mi jo brani, ja, ja,
ker je revnega stanu.
Naj bo revna al' bogata, ja, ja,
moja je in moja bo.

Na planin'cah sončece sije,
na planin'cah luštno je.
Gor pojejo drobne ptičke,
gor cvetejo rožice.
Moje dekle jih pa trga,
da mi pušeljc naredi.
"Za klobuk ti ga bom pripela
z eno zlato knofeljco."

Nikdar ne bom pozabil
očeta svojega,
ki vedno me je vabil:
"Moj sin, le pit pojd'va!"
En starček je bil,
k'je vince rad pil,
en glažek ga je spraznil,
je drugega nalil.
Je rekel tako,
k' je glažek nagnil:
"Naj teče, naj le teče,
da se bo vid'lo dno!"


Bilo je v maju, ko sem ti prstan dal,
morda te takrat premalo sem poznal,
a moje se srce zaljubilo je,
hotelo je imeti to dekle.
Že dolga leta sedaj za nam so,
vem, da bilo ti večkrat je hudo,
le sreče ni bilo za naju dva,
premlada za ljubezen sva bila.
Ne reci nikdar, da nisi ljubila me,
ne reci nikdar, da to so le sanje bile,
le to si želim, da z mano živela bi,
rad bi verjel, vsaj to naj ostane mi.
Ljubiti nekoga je kot v pravljici,
a pravljica le v knjigi še živi,
naj naju vila za vedno ponese tja,
saj prava je ljubezen tam doma.
Ne reci nikdar, da nisi ljubila me,
ne reci nikdar, da so so le sanje bile,
le to si želim, da z mano živela bi,
rad bi verjel, vsaj to naj ostane mi.

Nocoj pa, oh, nocoj
Nocoj pa, oh, nocoj,
ko mesec svetil bo,
bo k meni ljubi moj,
prišel jemat slovo.
Ne jokaj ljubica,
ne bodi žalostna,
čez sedem dolgih let,
se bova vidla spet.
Prežalostno srce,
ne bom ga vid'la več,
oj, samo večni beg,
naj sedem let bo preč.

Nocoj je ena luštna noč,
ko mesec sveti celo noč,
ker mesec sveti celo noč,
zaspati mi ni mogoč.
Čez tri gore, čez tri vode,
čez tri zelene travnike,
jaz hodim k svoji ljubci v vas,
zavriskam, zapojem naglas.
Saj hodi, hodi res za njo,
kakor meglica za vodo,
je strgal nove čeveljčke,
zdaj bo ša še svoje noge.
Po vasi ljubček prižvižglja
in znamenje navadno da,
zavriska, da razgrinja se,
zapoje, da razlega se,
zavriska, da razgrinja se,
zapoje, da razlega se.
Odpret mi ljubica hiti,
me v svetlo kamrico spusti,
pritiska me na srčece,
poljublja na ličece.
A ko podnevi sreča ga,
ga nič ne vidi ne pozna,
saj treba vedet ni ljudem,
kar znano je tihim nočem,
saj treba vedet ni ljudem,v kar znano je tihim nočem.
Nocoj je ena luštna noč,
ko mesec sveti celo noč,
ker mesec sveti celo noč,
zaspati mi ni mogoč,
ker mesec sveti celo noč,
zaspati mi ni mogoč.

Planica, planica
snežna kraljica!
Le kdo je ne pozna
- lepoto iz snega?
Skakalci kot ptice
letijo pod nebo
in slavo Planice
v širni svet neso
Pozdrav neustrašnim junakom daljav,
prijateljev strmih snežnih planjav!
Slava, čast velja
vsem skakalcem tega sveta!
Junaki Planice
letijo kot ptice,
spet slava gre v svet
za dolgo vrsto let!
Planica, Planica,
Še pridemo nazaj,
v Planico, Planico,
pod Ponce v zimski raj!

Po Koroškem, po Kranjskem
že ajda zori,
že ajda zori,
že ajda zori;
eno dekle jo žanje, jo glav'ca boli,
jo glav'ca boli, prav zares.
Tri dni jo že žanje,
tri snopke ima,
tri snopke ima,
tri snopke ima;
pa poglejte na roke,
tri žulje ima,
tri žulje ima, prav zares.

Pod rožnato planino
grabila je seno,
od veselja in radosti
si je pela pesmico.
Privriskal dol s planine
sosedov mlajši sin,
ji prinesel kito cvetja
iz teh rožnatih planin.
Si cvetje ogleduje
nabrano prav skrbno,
si veselo pesmi poje
in ne grabi več seno.
Zakaj si, fantič, prišel,
da zmešal s’ mi glavo
če b’jaz tebe ne poznala,
srce moje b’ mirno blo.

Pojdem na Štajersko,
gledat, kaj delajo,
gledat, kaj delajo
ljubice tri.
Prva je kuhar'ca,
druga je kelnar'ca
tretja je ljubica
moj'ga srca.
Prva mi jesti da,
druga mi piti da,
tretja me v kamrico
svojo pelja.

Pozimi pa rožice ne cveto,
dekle, oj, kaj pa za pušeljček bo?
Pušeljc pa mora bit', zelen al' plav,
z njim bom slovo jemal.
Pušeljc ti že naredila bom,
s plavo ga žido povila bom,
da ga boš nosil za spomin,
da se boš troštal z njim.
Ti boš v Ljubljan'ci na straži stal,
druz'ga dekleta si boš izbral.
Ti boš pozabil čisto na me,
jaz pa nikoli na te.
Dekle, kaj pa ti govoriš,
glej, da se mi ne zagovoriš,
komaj bom storil marš ali dva,
imela boš drugega !

Prav luštno je polet',
ko sliš'mo ptičke pet',
ker one nas uče,
kak moramo živet'.
Pa moje ženke glas
mi dela kratek čas,
kdor če slišat ga,
naj pride v vas.

Prišla bo pomlad,
učakal bi jo rad,
da bi zdrav, vesel
sladke pesmi pel.
To me veseli,
trav'ca zeleni,
drobna ptičica pa žvrgoli.
Prišla kukav'ca,
moja ljubica,
in bo kukala
in prepevala.
Kukala kuku,
pevala tako,
da bi vedno nam
tak' luštno b'lo.

Regiment po cesti gre;
Zraven pa moj fantič je,
pa moj fantič se izmed vseh spozna
zelen, zelen, zelen pušeljc ima.
Dala mu je belega,
iz srca veselega,
pa le naj ga ima, pa le naj ga ima,
saj mu ga je dala ljubica.
Dala mu je plavega,
iz srca ta pravega,
pa če ga ima, pa le naj ga ima,
saj mu ga je dala ljubica.
Dala mu je rdečega,
iz srca ljubečega,
pa če ga ima, pa le naj ga ima,
saj mu ga je dala ljubica.

Rož, Podjuna, Zila,
venec treh dolin,
moja domovina,
narod moj trpin.
Ti družica moja,
dom moj in moj rod,
ko bom truden boja,
bodi mi še grob.
Rož, Podjuna, Zila,
nagelj, rožmarin,
v sveti zemlji sniva,
tvoj slovenski sin.

Sladko je vince
iz trške gorice,
lepo rumeno barvo ima.
Tako, tako, bratec moj
s sladkim vincem me napoj',
potlej pa ostaneš prijateljček moj!

Povsod, kamor seže pogled,
lepota zasanjana,
kje najti še lepši je svet,
kje lepše je kot doma?
Se s hribov v daljavo zazrem
prek gričev, dolin, gora,
v daljavi še modro morje uzrem,
kje lepše je kot doma?
Slovenija - od kod lepote tvoje?
Pozdravljamo te iz srca
in srečni tu smo doma,
Slovenija - naj tebi pesem poje,
ne išči sreče drugod kot le doma.
Povej še oblaček ti bel,
obhodil že ves si svet,
je lepša dežela še kje,
kot naša, kjer smo doma?
Je vetrič veselo zapel,
preletel je prek sveta
in takih lepot ni našel nikjer,
kot tule, kjer sem doma.
Še en krajcarček 'mam

še, še en krajcarček 'mam,
en krajcarček 'mam,
da ga furmanu dam,
da me v mesto pelja,
kjer je ljub'ca moja.
Še, še en krajcarček 'mam,
še, še en krajcarček 'mam,
še, še en krajcarček 'mam,
da ga mamici dam,
da mi kamro odpre
od ljub'ce moje.
Še, še en krajcarček 'mam,
še, še en krajcarček 'mam,
še, še en krajcarček 'mam,
da ga ljubici dam,
da mi srček odpre
in me ljubit' začne.

Še kiklico prodala bom,
za sladko vince dala bom.
Ne grem domov, ne grem domov,
sem žejna premočno.
Še čeveljčke prodala bom,
za sladko vince dala bom.
Ne grem domov, ne grem domov,
sem žejna premočno.
Še fantiča prodala bom,
za sladko vince dala bom.
Ne grem domov, ne grem domov,
sem žejna premočno.

Tam kjer murke cveto,
tam kjer ptički pojo
v lepi dragi.
Tam kjer encijan plav
ves prešerno bahav
nežno vabi.
V to dolino zeleno
me vleče tako kot v nobeno.
V njej avrikelj prijazno
pozdravlja me s srajčko rumeno.
A vrh strme pečine
grad Kamen obuja spomine.
Spomni Pegama se,
se smehlja in si misli vse mine.
Ti dolina zelena,
s krvjo prepojena predraga,
te vedno bom ljubil,
nikoli pozabil ne bom.

To sladko, zlato vince,
je zbralo bratce nas,
veselo si zapojrno
zdravice zdaj naglas!
Kozarce si nalijmo,
naljimo do vrha,
do dna ga vsi popijmo,
ha, ha, do dna, do dna!
Slovenski zemlji prvi
kozarec ta veljaj,
in zvesto ji služiti
prisezimo sedaj!
Kozarce si nalijmo,
naljimo do vrha,
do dna ga vsi popijmo,
ha, ha, do dna, do dna!
Zdaj trčimo še sebi,
živi naj vse nas bog!
Kot sonce žarko vince,
glej, glej prijafljev krog!
Kozarce si nalijmo,
naljimo do vrha,
do dna ga vsi popijmo,
ha, ha, do dna, do dna!

Tr'zinka, Tr'zinka,
Tr'zinka zgodaj vstala,
na svoj'ga ljub'ga čakala.
Po gonku, po gonku
po gonku je hodila,
na svoj'ga ljub'ga čakala.
Na ravfank, na ravfank,
na ravfank se je vsedla,
na svojga ljub'ga čakala.
Vso črno, vso črno,
vso črno rit je imela,
na svoj'ga ljub'ga čakala.

V dolini tihi je vasica mala,
v večernem mraku vse že mirno spava,
le eno okno še odprto je,
na njem slonelo žalostno dekle.
Vse že spava samo mesec sveti,
tja na oknu otožnemu dekleti
in jo sprašuje zakaj da še ne spi,
zakaj tak grenke solze briše si.
Slavček pel je pel je pesem svojo,
jaz tajila sem ljubezen mojo,
al' on odšel je odšel je daleč proč,
zapel zavriskal je v tiho noč.

Visoka je gora,
zares hud je klan'c,
ho, kdaj boš pa prišel,
moj zavber gorjan'c?
Prelepa je cvangar'ca,
k' tak lepo žvenkla,
še lepši je dekle,
k' me rada ima.
Gorjanska dekleta
so lahko lepe;
ko sonce posije,
pa v senco lete.

Vsi so venci vejli
Vsi so venci vejli,
vsi so venci vejli,
samo moj zeleni.
Al ga jes zalejvlen,
al ga jes zalejvlen,
al ga jes zalejvlen,
s svojimi skuzami.
Či bi moja skuza,
či bi moja skuza,
či bi moja skuza,
na kamen spadnola.
Kamen bi se razklau,
kamen bi se razklau,
kamen bi se razklau,
na dvouje, na trouje.

Žabe svatbo so imele,
zbrane od sosednjih mlak,
jedle, pile so in pele:
rega, rega, kvak, kvak, kvak.
Skokica nevesta mlada,
ženin bil je dolgokrak,
rajala oba sta rada:
rega, rega, kvak, kvak, kvak.
Po večerji zavrte se,
ko je bil že pozen mrak;
rajajo, da vse se trese:
rega, rega, kvak, kvak, kvak.

Že dolgo nismo pili ga
pili ga, pili ga,
zato spet enkrat,
dajmo ga, dajmo ga.
Primi bratec,
primi, bratec, kupico,
izprazni jo,
izprazni jo na mizico!