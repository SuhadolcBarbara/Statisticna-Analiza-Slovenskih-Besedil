EPI TA F.

Življenje celo sprt, nestalen,
miru resnice, sreče je iskal —;
njegov bil smoter temen, daljen,
ume/ ga ni, zato je pal.

I.

Pomladanska romanca.

Odprite okna, odprite duri,

mimo jezdi vitez sveti Juri,

sveti Juri na konju,

na. lepem konju,

sveti Juri nam milosti daj !

Sveti Juri je velik svetnik,
premagal je kačo ta božji vojnik,
bila kača ta: zima-zmaj;
prekrvave lise,
zmajeve lise,
žene že cvetni gaj.

Odprite okna, odprite duri,
nanje trka vitez sveti Juri,
sveti Juri v tak lepi opravi,
da privel je v tej lepi opravi
lepe dneve nazaj.
Vsi ti dnevi,
Jurjevi dnevi
v deželi so zdaj.

3

1*

Sveti Juri ta ni pa le cvetni maj,
sveti Juri je božja svoboda
in življenje in moč in priroda,
in tema le zimski bil zmaj . . .
Sveti Juri ko solnce v njo gleda,
sveti Juri skozi okna k nam gleda,
odprite mu vse na stežaj!
in svetnik sveti Juri
vesel skozi duri
k nam pridi nazaj!

4

Pomladanska slutnja.

Pomladanska slutnja
k nam v deželo gre,
zdravo, Bog in soince,
gora in polje!

O vas vedo ptice,
lahno žvrgole,
noči vedo tople,
sivi somrak ve.

O vas vedo bilke,
v log devica spe,
tam za logom, v polju
vsa ko mak cvete !

5

Enaka.

Kedar pomlad v deželo hodi,
posestrima se ji rodi,
kot dobri Bog mi v dušo vodi
vesele, jasne, mlade dni.

To je moj pir, pir hrepenenja,
in polna duša prekipi,
in prostor ves, ves lik življenja
zrcali v njej se in gubi.

Ah, božji svet za tiho reko,
ko prvi cvet se prebudi,
in tihi šum za tiho reko
in beli prstki in drobni . . .

Prostrani nebes, dih pomladnji!
v njem ptič se ne nažvrgoli,
in v solncu ne, ne v senci hladni
se ne namisli gorka kri.

6

Ne vem, kdo bolj je tožen.

Ne vem, kdo bolj je tožen,
škrjanček ali jaz,        '

ah, njemu kakor meni
tesno je isti čas.

Škrjančku več leteti,
več peti ni mu moč,
ker zemljo mrak objema,
ker nanjo pada noč.

Veselo z vami peti
i meni noč ne da,
a noč to bolj je huda,
to noč je v dnu srca.

7

O mraku.

Po jezeru priplule
mi divje so gosi,
to v mraku je, jeseni,
in ko megla leži.

Molči ves svet pod meglo,
i jezero molči,
gosjak samo tam včasih
obupno zakriči.

Ko njemu se mi toži,
na srcu jad leži;
no, Bog zna, al za mračne,
al za jasne moje dni . . .

8

Golobčka dva.

Golobčka dva, golobčka dva
na sleme sta mi sela,
gosposko se priklanjala,
drug k drugemu zaganjala,
kot radosti vzkipela
ljubezen drobnega srca
na slemenu naznanjala
ljubimčka bi si bela.

Laboda dva, laboda dva
po jezeru sta plavala,
s perotmi sta vztrepavala,
in voda je šumela,
kot z bori temnega gozda
skrivaj pošepetavala
bi sapica vesela.

A dva in dva, še druga dva
tam stala sta in sanjala
in vse sta si naznanjala
in vse sta hrepenela;
in kot dva bela parčka sta
dva stasa se priklanjala,
kri k srcu je hitela.

9

Romanca.

Semeniščnik mlad s kitaro
poje, Bogu daje hvalo
noč in dan,

s stene sveta Magdalena
v žarkih večnega plamena
gleda nanj.

Zunaj v senčnatih vrhovih

mu šumi,

tam v daljavi čez poljane,
kjer se komaj bilka zgane,
ptič leti.

A jesena ne posluša,
ne želi daljave duša
mu zaman,

harmonije duš brezimne,
Bogu poje večne himne
noč in dan !

10

Ko dobrave se mrače.

Ko dobrave se mrače,
k meni spo glasovi tihi
kakor tožbe tajni vzdihi
src, ki v žalosti žive.

Mir, ah, lega na zemljo,
meni ni ga moč dobiti,
ni mogoče potopiti
duše v spanje mi sladko.

Tihi, polnočni čas,
trepetanja zvezd v višavi!
glas vpijočega v puščavi,
trs samotni to sem jaz.

Pridite, nevihte ve,
pridi, burno ti življenje,
pridi, šumno koprnenje,
inprevpijtemisrce!

Jasnih, jasnih, solnčnih dni,
polnih borb, polnih ječanja!
Tiho, tiho dalje sanja
noč z bleščečimi očmi.

11

Srpan.

Že dan za gorami se svita,
in veje že jutranji hlad,
v meglo še dežela zavita,
in sanja še stari grad.

Na daljnem, zbledelem tam vzhodu
iz noči mladi dan krvavi,
po ranem, po vetrenem svodu
oblaček vesel se podi.

Ah, kdaj šele, mila, iz pernic
izvabi te zlati dan
in tja mimo nun svetovernic,
kjer beli blešči samostan ?

Kdaj v srcu mi šele zbudi se
tak dolgo že mrtva radost?
kdaj mi solnce vzgori, razžarf se
in ljubezen in up in mladost?

12

Mislil sem na prošle dni.

Mislil sem na prošle dni,
mislil na sedanje,
srež po vejah mi blešči,
palo ivje nanje.

Slana že in mraz pekoč,
prišli so vetrovi,
prešla je Mihelska noč,
tu so zimski dnovi !

Tu, ah, zima je sopeč
v cokljah in s kožuhom,
in napuh moj ves je preč,
saj ni nič z napuhom . . .

Mislim, poročim se ž njo,
pa vas vabim v svate —;
plesal z ženko bom svojo
do vse zore zlate!

13

Semenj.

Tam na trgu, na belem, šotori stoje,
prebeli, veseli šotori,
pred temi šotori pa ljudstva šume,
sprehajajo doli se, gori.

Pod lipo pri mizi županek sedi,
dž mu župnik sam: »Bog blagoslovi!«
»Na veke«, župan de, tako mu veli,
da vroči ti sejmski so dnovi.

Neusmiljeno, vzad bolj, birič se drži,
ima brki on — turški dve sablji!
z adjunktom šepeče sodnikova hči,
kapelan pridrvi v konfertablji.

I jaz sem med ljudstvom, a tih in neznan -
mar bi Žid bil kje v mestu veselem!
pa, ah, na nesrečni, nepravi dan
zablodil po svetu sem belem.

14

Pesem.

Lep, prelep je žopek ta,
zlate v njem so niti,
kdo do smrti zdrav, vesel
bi ne hotel biti ?

Dolga, dolga pesem ta,
ki tako začenja,
tiha pesem iz srca,
pesem hrepenenja.

Ptička mi jo žvrgoli,
starci zanjo vneti
z gore so višarske šli,
težko jim umreti . . .

Brez ljubezni hodim jaz
in brez nad po sveti —
lahek bo poslednji čas,
lahko mi umreti.

15

Nageljne poljske.

Nageljne poljske sem nosil,
rdeče ko kri,
Mila ljubezen si moja,
cvela si letne dni.

Zdaj te ni, soince rumeno,
tiho počiva polje,
golo je in pokošeno,
daleč oblaki beže.

Zdaj te ni, ljubica moja,
in kje miru zdaj dobim?
ni te več; i od pokoja,
i od miru zdaj bežim.

Ven bežim v polje samotno,
še in še daleč naprej,
samega sebe tam slušam,
sebe in žalost brez mej.

16

Pa ne pojdem prek poljan.

Pa ne pojdem prek poljan,
je v poljani črni vran,
je v poljani noč in dan.

Jaz bojim se ga močno,
črno vranje je oko,
črna slutnja gre z meno.

Ah, v tujini bodem pal,
vran oči mi izkljuvai,
krakal bo, ne žaloval.

17

Kdo bila je mati tvoja?

Kdo bila. je mati tvoja,
pa kdo bil je oče tvoj ?
lepo dekle, gorko dekle,
prosim te za blagor svoj.

Daljna mi odprta cesta,
še razmišljam in stojim,
druga vernega roke še
hotel bi, več ne želim.

Pridi, dekle, in če hočeš,
spremljaj me na potu tem;
čudno, ah, življenje moje,
všeč Bogfl ni, ne ljudem!

18

Romarska.

Poj, le poj mi dolgo pesem
o Mariji tožni z mečem,
dolgo pesem, kmečko pesem,
čul sem jo, jo čuti še čem. —

Ljudsko srce spe na pot,
tia v Velesovo potuje,
v' Log, na Brezje; polno zmot
pa ko ajd moje vzdihuje!

Ljudstvo moli; še za me
dva al tri vsaj očenaše!
eno svečko za srce,
če mu ktera plapola Še.

19

2'

V vesni.

Že zopet prihajaš gorkejše k nam,
svetiš jasneje, solnce rumeno,
in tih spet in topel prirode je hram,
od rdečih oblačkov nebo ozarjeno.

Prerojena v njih sveti zapadna se stran,
tak nam upanja polno je novo življenje, —
čez golo vejevje zefir gre plašan,
a že čuti v njem bujno zelenje.

Stotisoč oblik spi, kali pod zemljo,
sanjavost večernih jih ur oznanuje;
le pridi še noč —: več življenje ni to,
če i s srcem srce ne piruje!

20

Hej, kupil si jaz pipo bom.

Hej, kupil si jaz pipo.bom,
kovano, lepo pipo,
al s hišo vanjo vrezano,
al pa s košato lipo.

In v dolzih dnevih bom kadil,
ah! saj to mora biti —
Med svet sem šel, pod nos dobil
in — moral bi kaditi!

Nazaj prišel sem zdaj teman
in sit ves vsake tlake;
kadil bi le svoj živi dan, —
preganjal si oblake!

21

Kostanji šumijo.

Kostanji šumijo in zvezde bleščijo,
vse čare razgrinja mi noč čudovite,
ž njo diše i srce in v njem oživijo
vse tajne, radosti in boli mi skrite.

V goščavah pod goro slapovi šumijo,
iskrijo v njem pene se in se kropijo,
počasi in tiho tam v šumi globoki
prepeva mi slavec svojo melodijo —

Prastaro mi slavec le poj melodijo,
v oblačila le skrij me, noč, svoja,
tri leta že ljubim prelepo Marijo,
brez sreče živim, brez pokoja!

22

Pesem,

•Kakor roža na poljani
vsa mi v svatovskem blestiš,
ali greš mi v svate, dekle,
ali sama se možiš?

Oj, ti dekle, dekle moje,
nagelj poljski že cvete,
rastejo že rdeče rože,
od želja srce mi mre.

Oj, ti dekle, dekle moje,
pojdi, pojdi za menoj,
kakor veter z drobno travo
jaz igral bi se s teboj!

23

Vitki hmelj na polju raste.

Vitki hmelj na polju raste,
a na gori vresje klije,
hej, visoko hmelj naj zraste,
v vresju dekle odpočije.

Visok bor stoji na gori,
ptič vesel mi v njem prebiva,
srce ljubi te, mladenka,
ljubica ti ljubezniva.

Lice tvoje — cvetje v polju,
stas tvoj — jela ni tak tenka,
srce pa — ne ljubiš ti me,
in - le to zanič, mladenka!

24

Marica.

Pod noč skovika mi skovir,
čez dan se v duplu skriva,
o, čul sem ga že mnog večer,
in ti si tega kriva!

Pod noč zalaja vaš čuvaj,
čez dan pa mi počiva,
o, čul sem ga že marsikdaj,
in ti si tega kriva!

Čez polje spem tja v božji mir,
kjer bela spi pšenica,
nad mano sta čuvaj, skovir,
a z mano ti - Marica!

25

Pelin.

Pa pesem hočemo na čast
pelinu to zapeti,
poživi Bog njegovo rast,
in solnce nanj naj'sveti!

Kaj nagelj nam in roža sta,
marjetica v livadi?
le pelin pili smo z vrta,
ko bili smo še mladi!

In zrasli smo in vse lahko
nam hodi zdaj po sveti —
in v čast pelinu pesem to
spet s konca dajmo peti!

26

Med vrbami, oj, tečeš.

Med vrbami, oj, tečeš,
Sava bistra, šumna ti,
lepo dekle pa se skriva
v tihi, beli čumnati!

Lice nje tako je rdeče
kakor sama gorka kri,
kakor rosa v zgodnjem solncu
v mojem srcu mi blešči.

Jaz oženim se in vzamem
lepe ljubice roko,
to bo svatba, to bo radost,
da nikoli še tako!

27

Spet zelene nam vrbe.

Spet zelene nam vrbe in šume,
veseli vetrc mimo gre,
a skriti so še v polju klasi;
škrjančka ni še, lastovke drobne,
pa ker nobeden še od teh ne ve,
da že pri nas so takšni časi.

No, mene bele breze vesele" . . .

kot bilke iz daljave k nam blešče,

za njimi solnce tam zahaja;

nemirno kri mi že po žilah gre,

čemu ? zakaj ? zaman zares v srce

prišla ljubezen ni brez konca in brez kraja!

28

Zvečer.

Že iz daljave mrak prihaja
in prva zvezda že gori,
zagrinjajo vasi se, polja,
zatiska dnevu sen oči.

Senožeti in dobrave,

bujne trate, postelj zdaj ste ve,

postelj dolga in široka,

v baldahinu zvezde vam žare.

29

Otožnost.

Koliko je rožic sred polja,
ali zame ni nobene —
koliko je misli sred srca!
a vesele niti ene —

Radost šla je, a prišla
žalost in vse njene hčere:
trpkost, zlost et cetera,
pa - zamera vrh zamere!

30

Od Save mrzel veter . . .

Od' Save mrzel veter že zavel je,
poslovil sem se in odšel,
predobro v duši mi bilo je mladi,
da še ostal bi in sedel.

Izmučilo si me, oholo dekle,
in več ko prej ni moj obraz —
le zbudil ponos'v njem se, orel stari,
in sram me je za prošli čas . . .

Prešla slabost, bremen odpalo breme!
hej, vriskal bi, ko veter vel;
tako pozabi, glej, tako dviguje
v prostost se zopet ptič vesel.

31

Zopet, glej, stojim pod tabo.

Zopet, glej, stojim pod tabo,
rodna, tiha streha ti,
še tujino nosim s sabo,
bodi mi uteha ti!

Kakor starka v plan sneženo

o Siivestrovem strmiš,

le srce ti bolj ledeno:

z mojim v prsih spet živiš!

Name se ne jezi, oče,
zame, mati, ne žaluj,
tiho, bratje, - Bog tak hoče,
da ko noč sem tih in tuj!

32

Dolga, dolga je zimska noč.

Dolga, dolga je zimska noč,
zunaj brije pa, veter mi ruje;
jaz ne spim, ni zaspati mi moč,
bdim, kot mati nad detetom čuje.

Kara tiha me, temna noč,
kara'vest me srce ne umeje;
tako veter tam zunaj naraščajoč
neobčuten krog hiše mi veje.

Enaka sva, veter! Kot tebe, tako
življenje drvi me brez meje —
vsake dveri zaprte, nanje trkam s prošnj6,
a nikjer- se srce ne ogreje.

3!

3

Še minulost pred meno.

Še minulost pred meno
plašč svoj temni mi razgrinja,
ne obsojam je, a milost ž njo,
duh nerad se. je spominja!

Ne obsojam strtih dni,

le bodočnost v prsih spi
kakor v nožnici meč brušen!

Hvala vam za vse, ljudje,
in za to mojo srečo —;
le da ne hvali vas srce,
res — hvalo znal bi večo!

34

Ljubila sva se.

Ljubila sva se; bil to čas cveteč,
to bila je vesela vesna,
zdaj ni je več, ta čas je preč,
in modra sva oba in resna.

Oči zgubile prejšnji so sijaj,
ne vem več, Vaj v nj"m zdaj žari ti,
udanost, mislim, bila v njih nekdaj,
in kes je zdaj v njih morebiti.

In morebiti le je hladnost to
in dušo hočeš ž njo prikriti; —
še meni, dekle, bilo bi hudo,
da mi hudo še — moglo bi le biti!

35

3*

Ko pred nadlogami.

Ko pred nadlogami že več ne trepetaš
in ti enako že, kaj ta, kaj oni meni,
takrat šele do dobrega spoznaš,
kako življenje vender je po ceni.

Bog zna, kaj v duši tvoji takrat se godi,
oblak več čela ti ne potemnuje;
tako zamraženo menda' morje strmi,
vihar in zima vrh njega miruje.

Prešlo je vse, le naukov še cel kor
je nad tebo; obvaruj Bog jih zlega!
pa upanje in kranjski ta humor, —
da nikdar in nikoli tega!

36

Le pustite mi mladost.

Le pustite mi mladost,
potrpite z mojo vero,
molil božjo sem modrost
in Marijo marsiktero . . .

Polni bodite srca
kakor Bog tam v paradižu;
spravil Kristus greh s sveta,
s svojim srcem je na križu!

37

S pojmovi več, z besedami.

I.

S pojmovi več, z besedami, ne bom si jasnil glave,

enake Mojzesove in enake filistejske nam postave,

samo — da dobro se živi . . .

Pošiljajo za jubilej pač pesnikom pozdrave,

prYKoplje z aVu, s paragrafi mi državnik se do ^ave,

in tudi pridigar ni čisto brez zabave —;

a vendar o modrosti se življenski h koncu zdi:

najbolj pozna jo — kdor molči!

38

Hej, v kot s tem ne bi šel.

II.

Hej, v kot s tem ne bi šel! kdor misli to, naj v pot

mi stopi;
izginila vsa živa bitja tudi niso o potopi,
pred vsem pa ribe ne, —
in nekaj' še mi drago je na sveti.
To pa ko Noe v deske, hočem jaz v srce zapreti,
da rešim in ohranim je!
res — raznoliko da na svetu se živeti,
najlepše pa, — če se zapre.

39

Urok.

Jezero molči. Na tihem, daljnem svodu
ščip samotni bledi mi gori,
in kipe pod njim pogorja in slemena,
in megla vrh njih svetla leži.

Molk je to v vsem božjem nebesnem prostranstvu,

skoro duša v njem se izgubi,

skoro čuti tek svetov je in vesoljstva,

tajno govorico vse dehti.

Jaz jo čul sem; divna, bajna je,- brezglasna . .
a od takrat v srcu mi težk6,
zapustilo verno me je dekle moje,
in nesreča nekšna gre z men6!

40

Orel.

Med bregovi skalnimi
reka je temnela,
brez šumenja, brez glasu
k morju je hitela.

Solnce svetlo ni nikdar
osvetlilo dna ji,
molk in božji duh vladar
bivala v tem kraji.

Kot globoka se skrivnost
reka ta je vila,
orla mladega samo
tiho je krmila.

In usodna ura je prišla,
orel zrastel, odletel je;
vedno više brez miru,
nad ves svet se vzpel je!

41

II.

Hrepenenje.

Pa te zapustim, devica,
pojdem na planjavo,
na prostrano polje,
v široko daljavo.

Tam pobratim se s planjavo,
z izpodnebnim zrakom,
pa postopim tam za plugom
z veselim korakom.

»Dobro jutro, sveža zemlja,
solnce še za mano —
a prišel sem že jaz s plugom,
s kolci sem in brano!«

In narežem brazd si
čez polje široko,
pa začrtajo se brazde
v lice mi globoko . . .

A jaz sejem, orjem, žanjem
v Bogu dopadljivem leti
in prepiram se, pogajam
z doktorji in s kmeti!

45

Kmečka pesem.

Prelepa vaša hiša, oj,
prelep je res vaš dvor,
in lepa miza bela mi,
nad njo sv. Izidor.

Alenčica, Alenčica,
naj sveti Izidor
varuje lepo hišo ti,
varuje lepi dvor!

Iz hrama ajda naj diši,
naj očka ti živi,
štej doto, ne preštej je ti
tri dni in tri noči!

46

Usoda..

Oj usoda,

ti trdi kmet,

in jaz nesrečni tvoj

mladi zet!

Pa odtodi grem
jaz po svetu k ljudem,
tam vdovo z denarji dobim
in ž njo zaživim . . .

Pika polonca, ho,
zleti na Šmarno goro
in prinesi denarja mi
polno mošnjo!

47

Po nedeljskem jutru oblački plavajo.

Po nedeljskem jutru oblački plavajo;
in v vetru šumi vsa obsevana gora,
ah, če mlado srce b61i navdajajo,
trpeti, udati se mora!

Ne bodeš več dolgo; oči govorijo,
da bodo brez tebe nam setve zorele,
in gaji in logi — molče zelenijo,
Marija, že ni več device vesele.

Po dragah glasneje vode že šumijo,
ree klije in dije, zaganja počasi,
sklasijo se žita in še pozlatijo — ■
kaj motni ste vi, mladi časi?

Svoje, samorodne pač volje

srce nam Bog dal je, da bije,

pa naj grem po gozdu in naj grem čez polje,

prostosti te božje več ni je.

Le zate živim, tak v pripekanju solnca,

tak v jezi viharjev v dolini —

takrat tih sem in nem in strmim ven brez konca

in trepečem ob tvojem spomini.

48

Kaj tak žalosten, tih in zamišljen.

(Narodni motiv.)

»Kaj tak žalosten, tih in zamišljen sediš?«
Ah, kaj žalosten bi ne sedel -
»Kaj tak bled se in mrtev ko duh nam zdiš!«
Ah, kaj takšen bi vam se ne zdel —

Globoka mi žalost razjeda moči,
težki kamen na prsih leži;
in ko sanjam, na odru se zdim,
majhen križec v rokah držim.

Res, ko se zbudim, gledam beli dan,
pregnana je noč, in res sen je pregnan,
a če bije srce še, poslušam plašan,
roko si polagam na levo stran.

Še bije srce mi, še moči je, oja!
a jaz vzamem ženo si, da bodeva dva;
vzamem kmečko si, s trdo, koščeno rok6,
čez ramo pa k<5s'o imela bo.

49

4

Želja po nevesti.

Prešla je že Velika noč
dolgi post je pr6č,
jutri bo bela nedelja,
potlej čas pride vroč —
hej, tega komaj čakam.

Za Sveto telo

vse zorano že bo,

vse v steblu že bo

za Sveto telo,

hej, tega komaj čakam.

O Šmarnem potem
že si žita naspem,
že si žita naspem,
potlej v hoste grem,
hej, tega komaj čakam.

Ajda začrni,

gora pordeči,

polhu dlaka v bukvah

vsa se nagosti,

hej, tega komaj čakam.

50

Potlej leto nam zbeži,
počasi, tiho se gubi,
kot da še enkrat leto
vse prošle šteje dni,
hej, tega komaj čakam.

Štejem tudi jaz vse dni,
v prošlost se oziram:
pa za koga se upiram,
pa po kom vse dni umiram?
Ah, le tega komaj čakam!

51

2*

Snubači.

Stara vera, star denar!
hočem ti biti gospodar,
biti edini drug . . .

»Bog blagoslovi par,

dve skrinji rjuh —

Bog oče, sin in sveti duh!«

52

Zenitovanjska pesem.

Jate splašenih golobov
čez ravn6 polje letijo,
hitri svatovski vozovi
mimo polja pa drčijo,

V solncu bliskajo peroti
mi golobov, golobic se,
oj, kako blešči s komatov
svetli, medeni nakit se!

V solncu bliskajo peroti
mi golobov, golobic se,
oj, kako blešče tam v grivi
traki mi izpod cvetlic se!

Lepi, lepi so drugovi,
lepše mi družice,
ali ženin in nevesta
sta najlepša v pas in lice!

53

Tašča s kupico v rokah pozdralvja snaho.

(Ženitovanjski običaj.)

Kam svatje vi,
ker vseh vas ne poznam?
ah, meni vse se zdi,
z nevesto greste k nam.
Pa ktera mi nevesta je?
Gotovo, ki najbolj cvete!

S tem vincem si napij,
Bog daj nam srečnih dni —
odprli hišo smo ti in kleti.

In pili so in veseli bili
tri dni in tri noči.

54

Šent-Janževo.

Na nebu zvezde se prižigajo,
kresnice iz lesov se dvigajo
v poletno noč.

Studenci tiho se pregibljejo,
kot v sanjah praproti se zibljejo
v poletno noč.

Cvetov zdaj čas in čudnih je semen,
vse polno gleda vejic iz slemen
v poletno noč.

Vse polno gleda vejic mi iz koč,
obstal tam sveti Janez je, gredoč
v poletno noč.

Obstal tam sveti Janez je gredoč,
do rane zore še kresnikujoč . ..
in vso to noč!

55

Pesem o klasu.

Kot z zelene gore
cesta, ravno polje,
kot ves pisan svet
nam se dnevi vrste!

Glej, izza teh brez
polje in polje,
tako daleč čez
vse nam v zrno gre.

To je naša last,
vse za naše dni!
Sebi v slavo in čast
todi klas nam zori.

Da obvaruje Bog
hudih ur ga, vetrov,
da povsodi okrog
zlije svoj blagoslov!

Na Medardovo jasnih dni,
mirne daj Margaretine,
da se svet veseli '
dobre letine

56

da neznan glas noči
ko s temo govori,
da nam daleč zbeže
hrepeneče skrbi!

Da, za kruh, da, za klas
Bog usliši nas,
čez razore zavej
sredi urnih maš;

naj se dnevi vrste
kot svet pisan z gore —
Prepelica, hej, čez polje,
hitri veter, zavej čez gore!

57

Sv. Ambrož.

Visoko v gorah sv. Ambrož
svet varuješ nam suše,
oh, žeje večne sv. Ambrož
še varuj naše duše!

Sežgano nam stoji polje,
sopar gre čez ravnine —
pa prišli smo zato v gore:
odreši nas vročine!

Naj v dimih megle se pode
in čez planinske viške,
le dežja v nje, a nam v srce
daj rajši svoje bliske!

Gore naj tam, se vnemajo
ljudem nam po nižavi,
po dva in dva zavzemajo
nad tabo se v daljavi!

58

Pesem o ajdi.

Kakor bela grud
gorka od krvi,
mlade radosti
v cvetju ajda diši.

Že vsa polna medu
zacvetela je,
pala k nogam ko v
ji čebela je!

Grud prostrana jo
napojila je,
z božjo pomočjo
vase skrila je.

Zdaj stoji, diši,
na daljave blešči,
ko golob mi upira
v svet rdeče oči.

Kadar klas šumi,
kmet počije še,
kadar ajda diši,
ji odkrije se!

59

Plača za ves trud
z medom kdo, s krvjo?
ktera druga grud
nežna je tako?

Ah, že skoro bo prišla
mrzla in hladna —
na ves svet
legla je čarovnica.

60

Tu je jesen, in mi se ženimo.

■fu je jesen, in mi se ženimo

prepevajoč,

U, ženimo se, ne naženimo

tie dan, ne noč!

<5lej, blagoslovil nas, dež, volčji mraz
poslal nam Bog

in kratek dan in trn6 in noč nato
\co kozji rog.

pa kaj, zakaj ti treba je zvezde,
gaj ti gori

jn prva zvezda, druga, tretja še
|epo blešči —

Oj, ljubica, oj, deklica, zakaj,
,akaj medliš?
Ko vitki trs na sred vode
tako drhtiš.

In cvetki dve, oj, zmrzujoč obe,

so ti oči

jn sem čez plan, čez studeno ravan

61

Jesen, jesen, ti lepi, bajni čas,
ne zveni mi!

mladost, mladost, ne hodi iz srca,
zeleni mi!

62

In čarovnica . . .

(Pastirjeva pesem.)

In čarovnica v resnici
draga moja je bila
in z radostjo, togo plamen
mi je netila srca.

Ah, bila' je najkrasnejša,
kar imela jih je vas,
skoro lepša ko Marija,
ki z oltarja zre na nas.

Ah, bila je kakor ptica,
ki se dviga pod neb6,
in veselo kakor ptica
me pustila je — tako.

Videl sem jo še, nezvesto,
ko po balo so prišli;
lepi konji, lepi svatje —
pojdite mi k vragu vsi!

63

Škotska bajka.

Po razoru kmet koraka,
vse jesensko že nebo,
v trudno zemljo setev meče,
up on svoj — ozimino.

»Da prej pridejo snegovi,
predno se razprede mraz«,
v srcu svojem je izmolil
Bogu očenaš.

»Da v pomladi ima novi
žito polno lepo rast«,
v srcu jančka zaobljubil
Bogu je na čast.

»A če pridejo mrazovi,
in čez polje ni snega -«
v srcu svojem je izmolil
očenaša dva.

»A če pridejo vetrovi,
in na polju bilke ni . . .?«
v srcu svojem je obljubil
Bogu jančke tri.

64

»Pa če vse se' izjalovi,
in ozimine ne bo — ?«
Bogu je svoj dolg obljubil
in v oltar ženo.

65

5

Zimska kmečka pesem.

Skrinja lepo pisana,
z rožami porisana,
oj, ti dota moja!

V skrinjo pamet vso sem del,
v goro sem za zeta šel,
pamet, oj, in dota moja!

V gori čižek tam živi,

bolje njemu se godi,

pamet, dota, oj, — in žena moja!

66

Vlahi.

Z mehovi pod pasho gredo,

v dolgih plaščih suknenih gredo,

k tlem sklonjeno glavo,

vsi imajo visoko telo

in držijo se žalostno,

da nikoli tako.

S piščalkami na ustnih gredo,
v klobukih širokih gredo
in zdaj z desno roko
in zdaj z levo roko
piščali prebirajo žalostno,
da nikoli tako.

Z mehovi pod pasho gredo,
v dolgih plaščih suknenih gredo
pa v klobukih širokih gredo —
in naprej gredo in nazaj gredo
in zapiskajo še za slovo,
da nikoli tako!

67

5*

Kvatrna balada.

Hej, sam šel od dedine Žušem domov,
umrl tam v Potocih stric bogat njegov,
a med potjo zajela ga noč.

Hej, kvatrna bila to zlobna je noč,
noč, v kteri gode se tak čudne reči,
da, kdor čuje jih, vsak se zgrozi.

Vsak kamen ob uri, vsak Ust oživi,

v vseh podobah vrag vganja zlo vse te noči,

ki do jutra mu Bog jih pusti.

Prekriža kristjan se in leže nocoj,
izmoli seljak še za ranjkih pokoj,
gospod prosi za blagor svoj.

Tja pod Kovsko po cesti pa Žušem prišel,
mošnjo težko, no, glave n'i lažje imel, —
vrag sam mu nocoj jo je zmel!

Še hodi naprej z negotovo nogo,

čuj šum, kot bi peljal kdo s parom seno,

a že vse - kot bi nič ne bilo!

68

»Kdo dobrih kristjanov se tu še mudi ?

vrag ali gospod! Čuj, pridi sem, pij!«

.a že čez in čez Žušma ko blisk spreletii..

Še v tek se spusti, Bogu dušo zroči,
okrog njega, vse vrišč, nočni gozd završi,
Žušem komaj da križ še stori.

»Divja plav!*..,« a že dalje prek smleških dobrav,
prek cerkev, vasi, zapuščenih moč a v
še vso noč se drvi ves naplav** . . .

Ves iz uma še Žušem od groze strašne,
pogubljene pa duše še vedno ječe
tam v daljavi do belega dne.

* Toliko kot »lov«.
** »Drhal«.

69

Mlinar in hudič.

Ah, ta mlinar, — še danes vanj vera je preč —
kako on z vsem svetom ravnal je!
iz vreč celo reč, a ljubezni še več
po dnevi ko v mraku zjemal je.

Na pragu je stal in pri stopah je stal,
smehljal se, mežikal devicam,
in tej je legal in je oni legal,
ah, pravil je bajke noricam.

Glej, Bogu sred višav pa bilo" ni več prav,
da mlinar za nos mu svet vodi,
»tja do mlinskih pristav! nuj mi hlapec šepav,«
in odšel je po mlinarja zlodi.

No, mlinar vesel je pred pragom sedel,
še trenil, zbledel ni nič v lice;
ni le deklic umel, tudi vragu je vzel
vse pisane božje pravice!

»Čuj, dragi, le pojdi zdaj, pojdi nazaj
in jutri sem, jutri spet pridi;
pobotana s tem za pravice sva vsaj, -
in stoji naj ti »jutri« na zidi . . .«

70

In vrag je odšel in vsak dan spet prišel,
in mlinar igral je na citre,
»ah, jutri!« je del, in vrag prevrtel
do pekla vse polke je hitre.

71

Vedomec.

Glej, krčme- ko panji šumijo,
in nagnil že dvakrat se dan,
sam samcat odtodi drobi jo '
in maha županek Pedanj.

»Sem fantič še... deklice spijo,«
prešeren ves take je pel,
čez travnike ne v domačijo,
pod okna je k deklicam šel!

»Ne pojdi, nikari...« glas v prsih mu pravi,
»le pojdi« de drugi »le pojdi, Pedanj —«
Na glavo naj svet se postavi!
vsak mi sedemkrat pade na dan.

Res, človek pravičen Pedanj ni bil,

na Kristusa! tu je grešil —

oj Pedanj, če bi štel kedo!

oj Pedanj, ti si skromen močno!

A glasu vesti on ne čuje,
z leščerbo sopiše vse vprek;
noč je tiha, tam vrba žaluje,
tam sveti se luč izmed smrek.

72

Zdaj tukaj, zdaj tamkaj — ko zvezdica šviga,
izginja, prihaja.... »Vse skup to nič ni!
Vedomec, ti para! kdo zate se briga, —
gorje- ti, če prideš pred moje oči!.. .«

In kolne še, buši v grm vsak mi in kamen
in k obrazu leščerbo tišči,
»Dobim te!« vrš, švigne vanj plamen
in Vedomca nikjer že več ni.

»Sto vragov!« zdaj šele se strežne

a ožgan in brez brk, oh, župan tam stoji —

v kesanje Pedanj se pogrezne,

na Lučnem pa k jutru zvoni.

Tako je grešil, tako kazen-dobi!

prevzetni županek Pedanj . . .

(prav se mu godi!)

a vi vsi,

kadar vrag vas slepi,

se spomnite nanj!

73

Želje.

Ni izšlo še zimsko solnce,
komaj zarja vrh gora,
prvič k bistremu studencu
devica je "po vode šli.

Tam iz hiše z modrim pasom
todi šla je čez dvorišče —
da mi Bog je dal na voljo,
volil to bi si ognjišče!

Ni svetlo še zimsko solnce,
v koritu voda spet šumlja,
drugič k bistremu studencu
devica je po vode šla.

Tam iz hiše z modrim pasom
šum in krik — hej, zimska gonja!
da mi Bog je dal na voljo,
volil tega bi si konja!

Ni zašlo še zimsko solnce,
beli odeja se snega,
tretjič k bistremu studencu
devica je po vode šla.

74

Ah, ta hiša z modrim pasom,
z bistro ono golobico —
da mi Bog je dal na voljo,
volil dom bi in devico!

75

Prišel čas je krog Božiča.

Prišel čas je krog Božiča,
bele naokrog gore,
k dvorom bliža se lisica,
v snegu zajčje so steze.

Mrzla polja so, gozdovi,
mraz in mrak v deželo gre,
snega polni so vrhovi,
zvečer poti so težko.

Mlin ne gre več zaporedom,
voda čezenj manj šumi,
potok skriva se pod ledom,
curek skozenj čist blešči —

To so zimski, zimski časi,
sever poti je zamel,
skozi okno zrem po vasi,
skoro bi kosminke štel.

Skoro bi kosminke štel,
svet se ves mi je zaklel,
z žalostjo, bledo nevesto,
ah, živeti sem pričel.

76

III.

Balada.

O Damijan, Damijan,

ne bodi vender preveč bolan.

Pošljem rajši ti vinca pit,

da potolažim soseda te skozi zid.

Meni ni tudi nič kaj lahk6,
pa da bi skoro mi že bilo!

Takrat potrkam Damijan ti na zid,
takrat bom mandeljnov in življenja sit.

Na planem.

Na planem ljudstvo se mudi
in lep je, jasen dan,
iz travnikov seno diši,
in duh je ta mi znan.

Poznanci plovejo oči

po gorah, po vrteh,
spet pa srce se ti mm
ob hišah in vaseh . . .

Pozdravljene mi hiše ve,
lepo porisane!
veselo da mi Bog srce,
pa volje da mi pisane!

80

Na poljani.

Na poljani več dan ne blešči,
v noč zavita prostrana je dalj,
vsaka cvetka tam v polju duhti,
in tam piska nekdo na piščil . . .

A jaz mislim na druge noči,
ah, in, bogzna, zakaj je tako -
a jaz mislim na dvoje oči,
ki sijale v mladost moj6!

81

6

Pozabil sem mnogokaj, dekle.

Pozabil sem mnogokaj, dekle,
mnogo sanj, besedi,
le onih ne, v kterih ljubezen
do te plameni.

Pozabil sem mnogokaj, dekle,
mnogo dni in noči,
le onih ne, v kterih iskale
te moje oči.

Pozabil sem mnogokaj, dekle,
in mnogokaj večno naj spi,
le ljubezen
do te naj gori!

82

Res, oženil bi se.

Res, oženil bi se,
pa me svatov je sram —
bi povešal med njimi glavo,
pa zato" se skesam.

Res, zaljubil bi se,
pa me ljubice sram -
bi povedal ji pretežko,
kako da rad jo imam . . .

Res, zato naj živim,
kakor ptič pod goro,
dobra volja pa ženka
do smrti mi bo!

83

6*

Prišla je jesenska noč.

Prišla je jesenska noč,
proč je moje spanje, —
misli mr6 obupajoč,
kdo se zmeni zanje?

Prišla je jesenska noč,
proč je moje spanje —
Jaz sem topol samujoč,
ki ne seje in ne žanje!

84

Ti sam si drag si.

Ti sam si drag si, ljubiš se na sveti,
ti sam si mati si in oče svoj,
lažnjivi ljudstva so in bratov so obeti
in zbirajo dan temni nad teboj.

Komu bi iz srca verjel, da ljubi?
in varen kam naslonil bi glavo?
In "kdo te ne proda Yiladno pogubi
in — ne žaluje za teboj gorko?

Iztrezneš se, in padejo zavese
in vzgajaš se — in kakor znaš, živiš,
in mnogi se v skrbeh zate" še trese,
a storil davno že je čez te križ.

85

Prazna je široka cesta.

Prazna je široka cesta,
zvezde ostro mi bleščijo,
modreci, ljudje iz mesta,
hvala, tiho v mestu spijo.

Bogme, kam tako po cesti?
bogme, kam srce si misli?
Ah, domov po tej grem cesti,
kam srce drugam naj misli ?

Vzad, poglej, kipe mrakovi —
naših gor so to vrhovi!
v levi, desni, glej, temina —
naših polj je to širina!

V srcu polno zdravih moči,
kaj bi mi, ve črne misli ?
v jasnem je o polunoči!
kaj bi mi, ve črne misli?

Kdo bila vam mati ?
kdo bil vam je kum ?
ah, vas skupaj ne oplaši
bodri se pogum!

86

Pesem o svetem Martinu.

Že mrak mi pot zasedal
nad ravnijo široko,
o polnoči pogledal
sem na nebo visoko.

Za mano zdaj je mesto
in tlaki kamenitni,
vse vrgel sem na cesto
in up nestanovitni.

Glej, prišel čas k nam mrazni,
adventni čas kesanja,
pokore čas in kazni
za šumna radovanja —

Pa za vsa radovanja,
več mi za bučnost ni ...
in sveti Martin odganja
svoje bele gosi.

87

Pred vsemi svetimi.

To so že mrazni, hladni dnovi,
in tukaj pozna je jesen,
in pod meglo" so krog vrhovi,
s pobočja pa že gre snežen.*

Akacija še zeleni,

drugje po listju kos se spenja;

vas k srcu zdaj srce hiti,

a iz nebes — vsa božja srenja!

* Veter, ki prinaša sneg.

83

Notranjska.

Novo vino, novo radost,
polni so mehovi,
polna srca, polne duše,
polni vsi sodovi!

Slava, sveti Mihael,
ti za to dobroto,
slava ti za luč, krčmar,
in še za suhoto.*

Pridi, dekle, pridi zdaj,
s tabo se oženim!
in domenil sem se ž njo
in še z otcem njenim.

* Poslopje, izba. .

89

Visoka molitev.

Večni Bog,

pred tebe pokleknem tja

in prosim te sklenjenih rok

in iz vsega srca:

obvaruj me blamaž

kristjana udanega,

nepotrebnih fraz

in vsega dognanega;

obvaruj me barbarstva

in vsega neblazega,

varuj me varstva

prijatla predrazega . . .

ah, in daj mi moči

premagati blesk oči

in sebe premagati zlobni čas,

daj ukusa mi pravega

in usmili se mene vihravega

vsem ljubim ljudem na rovaš!

90

Ko soha Venerina.

Ko soha Venerina- kamenitna

in bolj še bodi imenitna

in lepša vsa;

le da vsaj malo tudi si užitna, —

a ne samo ko kamen stanovitna,

kot si dpzdaj, bila!

91

Kot iz tihe, zabljene kapele.

Kot iz tihe, zabljene kapele
pesem včasih zadoni,
kot jo deklice bi v mraku pele,
polna vere je, moči.

Božji to, nadzemski mi glasovi,
ure to slovesnosti -
in življenje gledam v luči novi,
polno borb in resnosti!

y2

Večer.

To mehko ono je zvonjenje
iz tihih, nepoznanih dalj —
Molk, kes in gorko hrepenenje,
da nikdar bi vas ne poznal!

Srce molči in pričakuje,
a ni stopinje od nikjer;
zamisli se in po nečem žaluje
ves dolgi, samski mi večer.

93

Zimska pesem.

Bela polja so, gozdovi,
bela cesta je in gaz,
belo lice ima dekle,
ki iz vseh jo ljubim jaz.

Bele gore so, domovi,
svetel, bel je njih nakras,
bele roke ima dekle,
ki iz vseh jo ljubim jaz.

Bele prsi, bele roke,
lice nje prebelo je,
sredi zime še globoke
mi srce veselo je!

Truden, mračen, neprijazen,
tih, odljuden zimski čas -
da še deklic ni nam takih,
pa usmili Bog se nas!

94

Zimska pesem.

Prišel hudi čas,
prišla zima, mraz,
Bog z menoj,
prišel hudi čas!

Ne le veje smrek,
znani tihi breg,
vse zapal je sneg,
vse zametel sneg . . .

Pa čemu, zakaj
zvati dni nazaj?
komaj da ti gaj
da še jek nazaj.

Časov prejšnjih ni,
Ijubav drugim brsti,
z mrazom in mrakom
prišle volčje noči!

95

Sneg.

Brez konca padaš, drobni sneg,
na tihi gozd in na poljano,
nekje kraguljčki, hitri beg,
spet molk za mano in pred mano.

Kaj moč mi, čas, kaj si mi dan?
Kar bilo — kot v sneg zakopano!
kar bode — kot ta tiha plan
brez konca širi se pred mano.

96

Letski motiv.

I.

Tki mi platno, a ne tki za jadro,
šij mi sedlo, a ne šij za konja —
Kaj mi jadra, bela jadra?
kaj mi konji, rjavi konji?

Ah, usoda moja zlobna,
tej usodi je ime - prokletstvo;
dvesto jader ne odpelje,
tisoč konj ne prehiti je!

97

7

Letski motiv.

II.

Ne potožil bi, pa moram,
mogel ne bi, da je lažje —
hej, za vse je poskrbljeno,
zame najbolj vražje!

Pridi, solnce, da se merim s tabo!
Solnčna luč zbežala.
S tabo, noč, naj se pomerim!
Pa ni noč obstala.

98

Letska narodna.

Kdo so, kdo so, ki pojo tam zunaj
zvečer, ko več solnca ni ?
revne so sirote,
tlačene od gospodarjev
zmrzujoč nete si ogenj,
solze jočejo strupene,
škripljejo v kruh oškropljeni,
kruh iz lubja in smeti.

99

7*

Slovaška.

Ko vračam v mraku se domov,
pa breze me pozdravljajo,
od mene vetri se poslavljajo,
ker jaz poznanec sem njihov.

Vsa živa mi, neživa bitja

zde takrat srcu se sorodna,

le človek ne —

Razum ima pač,

prosto ima voljo,

a srca ne . . .

In boljši vetri so po .polji

in boljše breze na pomolji!

100

Oj, dobro jutro, Marica.

Oj, dobro jutro, Marica,
kot zarja tak svetla,
ne glej zato je, Marica,
ko zjutraj je vzišla.

Oj, dober dan ti, Marica,
ti jasni maj,
zardel bi zunaj, Marica,
cvetoči gaj.

Oj, lahko noč ti, Marica,
da si mi zdrava vsa,
da vstaneš jutri, Marica,
kot včeraj si bila.

Da vedno jasna bi bila
ko čelo vedrih muz —
zdravstvuj in sprejmi, Marica,
ta skromni obolus! .

101

Kdo v brezglasno to noč.

Kdo v brezglasno to noč in temno
ščebeče mi, planota?
drobna grlica to za pečjo,
ki vzbujena kramlja.

Dolgo, dolgo ne pride še dan,
spi zemlja, čuj, spi svet prostran.
Dva ne spita le; temna to noč,
drugi, človek - se sam karajoč.

Jaz ne spim, a te dem na roko,
dem, pogladim te prav mehko -
daj, zagruli, prijazni mi ptič,
in zaspi in ne boj se nič!

102

Pesem.

Prelepa noč, pomladnja noč
na zemlji je nocoj,
kaj bi mi noč, pretopla noč
za mano, pred menoj ?

Kot v robstvu ptič bi v čisti zrak,
v najdaljni kraj sveta,
odvalil mrak bi, molk težak
in žalost od srca.

Prihajajo, žalujejo

vse misli v duši tej -

za kom, zakaj žalujejo?

Ti čula, noč, si, v nič razvej!

103

Tinka.

Zate ni vihar, ne noč,
pusti žalovanje, Tinka,
zate le je maj cvetoč,
ne pa žalovanje, Tinka.

Zate le je fant vesel,
ki z nikomer v rog ne trobi,
prišel bom in te objel —
kot pošteno se spodobi!

104

Tam zunaj.

Tam zunaj že tulpe žarijo,
prsteni nad poljem gre vzduh,
vse bilke od solnca bleščijo,
in sveti od solnca se plug.

Ni mi dobro. Jaz venem in hiram
in moč ni iz tvojih bližin;
živim, ah, in zraven umiram
po blesku gora in dolin.

105

Trenotek.

Tam v daljavi ne ve se, kam ptič leti,

tam v nižavi ne ve se, kam se spusti

na skrivaj;

tako v duši lep trenotek zbeži

in ne vemo, kam, kje se zbudi

še kedaj.

106

Vrnitev.

Grom, bliski temo preletavajo,
in dež lije na zemljo;
v kmečki hiši še zdaj ne spavajo
trije bratje nocoj.

Trije bratje in oče sedijo,
za mizo sedijo nocoj,
za mizo pred lurško Marijo
in najstaršega sodijo.

»Nisi več otrok in sin ne moj,
pusti nas, pojdi in Bog s teboj,
v hiši zate več prostora ni,
oče je, ki ti tako govori.«

»Pusti nas, pojdi in Bog s teboj«,
ponovijo sinovi še, bratje takoj.

»Hodil po svetu do zdaj si okrog,
pusti nas, pojdi, odpusti ti Bog,
človek zgubljen si, ko smrt si plašan«
starši brat de mu, ko noč ves teman.

»Človek zgubljen si, ko smrt si plašan«,
ponovijo še drugi, podijo ga stran.

107

»Dom si zapravil, denarje nam,
priti nazaj spet bilo te ni sram,
pusti nas, pojdi, da se Bog ne zjezi«,
srednji že de mu, ko grom iz noči.

»Pusti nas, pojdi, da se Bog ne zjezi,«
stopi mlajši tu pred nje, tako govori:

»Čujte me, bratje, in, oče vi,
on je naš, z nami naj spet živi!
kar je vzel, dal bo spet Bog . . .«
in molk je zavladal sred sprtih otrok.

»Kar je vzel, dal bo spet Bog . . .«

in molk je še vladal ko v grobu okrog.

*
*           #

Tfije bratje in oče sedijo,
za mizo sedijo in plakajo,
bela krsta in sveče bleščijo . . .
za najstaršim mi plakajo.

108

BIearney stone.

(Irski narodni motiv,)

Blearney stone, čudeža božjega znak,
moli in klanja ti Irec se vsak,
tebi in ljubeznivi lady,
lady grajski.

Srca bila prepoštenega,
siromaka ni zreti mogla
in solze nobenega:
lady grajska.

Krut bil je, zloben ves grajski gospod,
vrgel je lady skozi okno na pot,
ker vsem dobrota bila:
lady grajska.

Blearney stone, čudeža božjega znak,
danes krvav je še todi tlak,
kjer je gospod delal tak6:
z lady grajsko.

Danes še klanja ti Irec se vsak,
Srečen domov gre, potešen, lahak,
ker je poprosil nj6:
Iady grajsko.

109

Tjekaj še vedno na sveto pot
roma in hodi za rodom rod,
prosijo tamkaj srce:
lady grajske.

Lady usliši tam vse ljudi —
drazega draga naj zapusti,
sprave z gospo, če si kdo želi,
tja naj, svetujem mu, ne zamudi!

110

DOSTAVEK.

Na peronu.

Kakor blisk drčijo vlaki,
kot nevihta mimo vro,
dima ž njimi spo oblaki,
spremlja jih z očmi nekdo.

Čaka danes, čakal včeraj,
čakal je že prejšnji dan —
Čakal zjutraj, zvečer, zmeraj,
zmeraj čakal je zaman.

On je, ah, brez domovine.
No, a kaj, a kaj je to?
Da, živi se brez očine,
a ne prašajte kako!

On brez drugov je udanih,
skoro vsakdo mu je tuj.
Src zdaj zvestih čaka, znanih . .
zopet vlak bo tukaj — čuj!

Hlastno, hlastno ga on čaka,
otopel mu je izraz.
Zopet pravega ni vlaka;
dim le puha mu v obraz.

113

8

Imortele.

Zapele zadnjič tičke so,
obletele vršičke so
in splavale v daljni' kraj.
Rezede so se nagnile,
duhteči cvet so zgubile,
več •ne bo ga -nazaj —
Le ve, le ve, imortele,
zelenele še bi, cvetele?
Ah ne zavidam vas.
Nevihte vas bodo objele
in žalostne boste strmele
ves dolgi čas.

114

Spokornik.

Prazna cerkev molči,

po klopeh je mrak ...

od nekje še hiti

zadnji vzdih težak.

Ah, ti tihi kraj,

duš raztrganih lek,

motnih lučic sijaj!...

Kot ve plaval na vek

bi med temi simboli

fn umival grešno srce

v mazilu, spokornih duš boli

in ne nehal nikoli.

»Kaj človek si? Jek!
Padi predme in moli!«

115

Pustinja.

Krvavo solnce žari

in kloni se na zapad.

Pustinja trudno molči,

od koga če slov6 jemaf?

Kamor seže oko,

samo kamenje, nebes samo ...

Ah, ni še v nji raslo drevo,

žuborel ni še potok čez njo —

Na horizontu le kdaj

samoten korači velblod,

jezdec s strahom v njo gleda nazaj

in daleč proč v boljši kraj

meri tiho svoj pot.

116

Noči.

I.

Monotono

se koraki

v trudno tmo gube,

mračno leno

le oblaki

proti severu hite —

Ah, visoka
okna njena
so mrtva,
znana roka
osvetljena
po zavesah
ne igra
in nobena
luč mehka . . .

Pač nje duša
davno sluša
dolge noči
tihi raj —

117

Tu minuta

za minuto

težko plava

v noč prečuto

v vsebrezkončni,

nepovratni kraj------

118

II.

Čuješ, čuješ,
duša hoče,
k tebi hoče
po svoj dan!
Pridi, pridi,
Alma, pridi .. .
Ah, zaman —
od zidovja
le odmeva
blodne duše
nočni jek...
Večnost, večnost,
duša plaka,
ker tak mučen
smrti beg. —

V globočinah
žgoče duše
čutim, Alma,
tvoj obraz —
in nemirno
polje srce
in nestrpno
čakam jaz.

119

III.

Po teminah

vlažne noči

hladni vetri

vejejo,

v razdejanih,

mračnih dušah

tak strasti se

smejejo . . .

Temnih, temnih,

nerazrešnih

misli morje

tamkaj spi —

vgasni, vgasni

v globočinah

noč z žarečimi očmi!

Alma, glej, kak lučke

trudno se leskečejo . . .

kakor duše

neutešne

tak trepečejo,

zadnje žarke

dolge, mehke

v temo mečejo,

ah in teme

grozne noči

dvigniti se

nečejo.

120

IV.

Tebi, Alma,
sanje svoje
tihih dam noči,
sladke trude,
nepokoje
in solze oči —

Okrog mene

ta tesnoba . . .

daleč proč vsak šum . . .

Vstajaš takrat

mi podoba

vonja poln parfum —

Kot pred žrtvo
se dvigava
miriš do neba,
in od daleč
k meni plava
lahna muzika.

Meseca grudna 1897
po neki predstavi »Traviate«.

121

Romanca.

S cvetlicami, zavesami zastrto

na cesto okno je napol odprto,

a v sobi tih kraljuje mir, globok

sred težkih vonjev, perzijskih preprog.

Vsak šum zamre tu, ropot vsak,

tišina smrtna, smrtni mrak, —

Svetilka zlata le blešči lahno,

blešči opalnobelo njeno dno,

pri mizi pa kot izgubljena v stvar

sedi na stolu žrtev lask, prevar,

pred se upira pogled svoj meglen,

obup tovariš zli je njen . . .

Da, pride sodba, pride črni dan .. .

sladak je greh, ko peklo sad strašan . . .

Čuj.. . tiho, tiho ..., nekdo plaka -

V hip vstala je ... kdo zunaj, kdo koraka ...?

Vse tiho ... ura le tik-taka,

Srce je, soba polna mraka . . .

122

Ciganska romanca.

Zvečer, kadar v mraku se vetrc igra
in fontan v mesečini mehko čevrlja,
Matilda igrati ciganu veli
in glavo nasloni na vročejlakti.

»Nad svetom vsem legla bo težka megla,
od neba sem velika noč bo prišla . . .
Gospa! če imate moža,
goljufajte ga! . . .«

Tako pel ji pod oknom je v mraku cigan;
gospa poslušala, šla od okna ni v stran.
Ko končal, ni obglavila ga,
za pažo skrivaj je postavila ga.

No, slabo plačilo bi Juri dobil,
pod truplom njegovim bi vrag se krivil . . .
A mesec sijal je, šumljal je fontan,
pred možem je tekel s kitaro cigan.

123

Fin de siecle.

1.

Kje zdaj si, ljubica ponosnohladna,
komu zdaj sije tvoj neskončni dan ?
Ti me ne umeš, Berta? Ni potreba . . .
Tak govori, kdor je pijan.

Koga zavračaš zdaj s pogledom mrtvim,
Kdo pije luč nevzdramnih ti oči?
Kdo zre božanstvo v formah, gestah tvojih,
ti bitje mrzlih harmonij?

Umreti vsem . . . ljubiti v duši tebe!
Ti si kot kip, kot mramor izklesan,
kot amor, ki z napetim lokom meri
sred vodometov in platan.

124

2.

Da sem te ljubil, bilo mi v pogubo,
postala si mi smrtni angelj moj -
vse, kar mi sveto bilo, drago, ljubo,
vse zgubil nizko sem to noč nocoj.

Kot blažen duh tam ob neba prestoli
v svetost mi duša verovala je,
v lepote večnost, ki jo kerub moli,
v dobroto, ki nas v svet poslala je.

Prevzvišena, da se je greh dotakne,
prepolna diha sladke tajnosti,
slutila ni, kak se pod njo razmakne
prepad najpodlejše vsakdanjosti . ..

Poglej, kak svet neskončen, kak širok je,
poglej, kaj potov, kaj strani - zdravstvuj!
in nikdar, kak srca prepad globok je,
kaj bila si mi, kaj si zdaj, ne čuj!

125

3.

Srce je žalostno in bolno od tesnobe,
duha objeti duša hrepeni
v življenju nenasitne, mračne zlobe,
na potu, ki mu solnce ne blešči.

Kar vzeti more se, to ste mi-davno vzeli,
Kar netilo, ne gane več srca;
z roko pregrešno vi razrušiti ste smeli,
kar se postaviti nič več ne da.

Ah ne! . . . ne muči srca v njegovem nemiru
otroški srd . .., pozabljene solze —
to vranci so, ki divje v zadnjem, prostem diru
čez trupla znanih ranjencev beže!

Srce je žalostno iri išče si rešitve,
oklenit se duha duh hrepeni
kot čudapolne, pol pozabljene molitve
iz davnih, davnih, srcu milih dni.

126

Ah, ti bori . . .

Ah, ti bori, moji  bori

vnovič zaduhteli  so,

glasno na zeleni  gori

ptički jim zapeli  so. -

Vnovič skozi temne veje
solnce je prodiralo,
vedno slabše, počasneje,
kakor da bi vmiralo. —

In potočka pesmi rahle
v dalji so pojemale,
vetrnice se nadahle
ob njih so objemale.

Ah, pihljali' so, vršali
vetrci lahno, lahno -
tiho bori tu so stali,
plul mir božji nad zemljo . . .

127

Med nebom in med zemljo.

Med nebom in med zemljo

velike tajne mrak leži.

Vse spi . . . tišina naokoli,

le zvezda kraj zvezde gori.

Ah, kolikrat v obupa uri

srce proč, gori k vam želi!

Po vas, ah, iz življenja burij,

ve vecnoYme, VoprnO.

Kaj je življenje? Enolična strast!

Pred časom se zgube moči ...

Kaj sreča, slava, čast?

Kdor ima jih, kot ve molči —

In daleč kakor ve blešči,

kar žge vse dni, žge vse noči,

do česar poti ni . . .

128

25. februarja 1898.

Kar bilo je, to že ni več.
Ugasnil plamen je goreč,
srce je pusto kot oltar,
kjer zgorel je poslednji žar. ..
Na rano zreli pot me moj
povel spet. ostri zanos tvoj.
Vse znam ... No, srce ne drhti,
tišina v njem kot prejšnje dni. .
Tak sred samotnega polja,
vsa prazna, prana od dežja
kapelica temna molči -
nikjer kadila prošlih dni,
nikjer več sveč, ni božtva ni . ..
In vsak, ki hodi tod mimo,
tu postoji, tak mu hudo,
težečetesen mu ta kraj,
no, sam ne ve, ne zna, zakaj —

129

9

Vigilije.

Po temoti čez planjavo
v polunočni pozni čas,
mir znanec, živečim spravo,
plove jasni, tenki glas.
V duha nemirno, vroče spanje,
v skrivnostno nočno šepetanje
tak mehko prosi, vabi nas . . .
v njem daljne, nepojmljive tajne, -
ki mesta ni na zemlji zanje,
pred dušni stopajo obraz.

Nobena zvezda v noč ne sije,
po temi trna se težka vije —
umrlih duše, bele lilije,
pojo in molijo vigilije.

130

Ne, to bila ni prevara!

Plaho begajo ti že oči,
sama, tiha sredi si ljudi,
srce tvoje me nazaj želi —
ne, to bila ni prevara!

Vstala tiho si o polnoči,
kaj pri. oknu belega blešči?
to je tvoje krilo, to si ti —
ne, to bila ni prevara!

Stala bleda vsa si pred menoj,
kaj je želel potlej pogled tvoj ?
bila zmedena si vsa takoj'.-
ne, to bila ni prevara!

Ne, to bila ni prevara,
stari srd ves pozabila si,
ljubica, to prav storila si,
in vse to — ljubav je stara!

131

9»

Petnajst let.

Moja ljubica šteje petnajst let,
oj petnajst mladih, lepih let;
obraz, oči, svetli lasje
o teh mi letih govore.

Moja ljubica ima petnajst let,
oj petnajst lepih, mladih let;
nje hoja, smeh, bele roke,
o tehi rril Mm govore.

Poživi Bog teh petnajst let,
njih prvi čas, njih nežni cvet!
Tako pogleda solnce v svet,
čebela zbira prvi med.

Poživi Bog teh petnajst let...
Za ves bi- ne verjel bil svet,
da mogel biti bi tak zaklet
od nežnih takih, mladih let!

132

To je lovski rog.

To je lovski rog! Čez hribe in doline
se zlega naokrog,
odzivljajo se skale in tišine
in gaj in plan in log.

Odpalo bukvam je in hrastom listje,
korak po njem šumi,
studenec mizel ves in tih. in. čist je,
a k srcu polje kri.

Glej jasne, strme one visočine,
kjer sneg tam plameni,
planote, glej, globoke te doline —
miru tu najdeš ti.

Zdravstvujte mesto, visoko dekle ti,
srce tu skameni —
življenje drugo hočem zaživeti,
tam, kjer ga volk živi.

133

*          *

Prešla pomlad, po bliskovo prešlo poletja

in sveti Mihael.

Po polji so pospravljeni sadovi,

listje je požoltelo, trava orjavela,

po brdih breze žalostno blišče.

Višje nad njimi bori in smereke

kot lovci mi zeleni' čakajo:

Namočena
od ranega dežja je pot. Iznad vode
in črne prsti tam in travnikov
dviguje se sopar. Na desni je smerečje,
na levi gorska pot, rujava, skrita
. ko lisičja dlaka.

Tod hodimo vrhovci. Tiho vse življenje

in tih naš običaj. Pride poletje, žge in peče,

pride jesen, zapre čebele, in pride zima,

oddahne si in zapre duri naše.

Tam v zgornici odpre si skrinjo.

Poišče sukna si in kril volnenih

in plavih toplih rut in nogavic;

obutev vzame novo si, podšito z jarcem,

kolovrat, par jančjih rokavic in kožuh

bel, kratek in ustrojen, z rožami.

134

Nato pregleda kašče ...
na pod pribije jazbeca in čuka,
nabrusi še sekiro si, zaneti ogenj
in zagodrnjaa..

Tam v zraku pa po snegu, zadiši.

135

Sonet starčka.

Bila pomlad, da, bilo je za njo poletje,
ljubili smo, okusili vse radostno zavzetje
želeče mladostne, gorke ljubavi
in žgoče muke, koprneč v daljavi.

A zdaj minulo je ... Utihlo v gajih petje,
domov molče v svoj stan hitijo kmetje,
in slana sklanja glave travi
in bolnim rožam, zadnjim na planjavi.

Ej, kak je mrzla tiha krajina,

tak bila ni ljubezen najina,

tak bilo, starka, nama ni srce...

Oblaki, dež in zimske te megle
pod nebom nizko ves dan plavajo,
kot izgubljene misli tavajo.

136

