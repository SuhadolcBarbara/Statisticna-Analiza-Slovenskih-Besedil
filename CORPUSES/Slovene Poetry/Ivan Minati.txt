Pesmi

Pesem upokojenega pesnika

Slonim ob sanku. Vrček za vrčkom piva. Trda kolena, slab spomin. Na listke z ra~uni pišem starikave verze. Za nikogar zanimive.

Nostalgija

Že rumenijo gozdovi in oblaki počasneje jadrajo svojo pot.

In tiho, tiho je v meni in tiho je naokrog.

Zarasle so se steze nakdanje in ni je več ceste ne poti nazaj v kraje davne in stare in ~ase daleč daleč od tod.

Mol~ijo drevesa, temnijo spomini. Hribi naokoli kot site živali

počasi legajo v zgodnji večer.

Vedel bi rad

Niste mi povedali, oblaki, kam bežite dan za dnem, niste mi povedale, ptice, kam se porazgubite pod večer, ne trave, zakaj tako drhtite v objemu julijskega vetra. Že se mrači,

jaz pa bi le rad vedel, vedel.

Le kaj me je zamotilo takrat, ko je bil se čas, da nisem globoko v žilah zaslutil, zaznal, občutil zamolklega utripa življenja, ki je vrelo vsenaokrog?

Zdaj zdaj bo tema. Trda, brezčutna.

S praznimi očmi bom blodil v njej.

Pesem, ne hodi stran

Nekoč se boš zadnjikrat oglasila, pesem.

Ko bo težka, temna zarja lila izza večernih oblakov?

Ko bodo češnjeve veje vse bele bele

zanihale v rožnati svit?

Ali boš v nekem hrupnem trenutku

neopaženo zdrsnila mimo?

Ne hodi stran, pesem, ne hodi stran!

Ptici na nebu bi zastal let, obstale vode in oblaki, gnezda v trstičju onemela.

Pesem, ne hodi, ne hodi stran!

Name, skrepeneli kip,

bi se v kosih sesipalo ubito nebo.

Depresija

V mojem svetu tečejo temne reke.

V mojem svetu rastejo gola drevesa

brez listov in ptic na vejah.

V mojem svetu sijejo mrzle zvezde.

Kdaj že je radostno sonce zašlo!

V mojem svetu spijo mrtvi prijatelji, mrtve ljubezni

in mrtvi spomini.

V mojem svetu je obstal čas. Stoji ob meni

kot velik pokvečen ptič, črn in našopirjen.

V mojem svetu

ne veš ne kaj ne zakaj.

Listje

Padajo, padajo listi zlato rumeni, padajo tiho in vdano. Padamo, padamo zreli listi drug za drugim v Neznano.

A vse bo kot prej.

Pomladno sonce bo pljuskalo čez strehe, mladi dež bo klical zeli k rasti,

šolarke bodo z velikimi nahrbtniki na ramenih hitele v šolo in gospodinje na trg.

Vse bo kot prej.

Mlada dekleta bodo brstele kot breze

in se zbujale

z mehkim sijem v očeh,

na avtobusnih postajah

se bodo gnetli ljudje

in nestrpno pogledovali

na uro.

Vse bo kot prej.

Veter bo podil oblake čez barje in kuštral trave in kot prej

bo tihi šelest snežink dušil glasove zvonov v belih nočeh.

Vse bo kot prej.

Le na nekem nagrobnem kamnu bo vklesano novo ime: moje.

SINETU*
za tretji rojstni dan 1954. Ivan Minatti
Smejva se, sine, smejva,
a žalost deniva a' kraj.
Bodiva zidane volje
za naprej in nazaj —
zidane, kot se spodobi:
saj je tvoj rojstni dan.
Od jutra že očka pije,
ker danes je velik dan.
Pije- Od sreče in žalosti,
ker si prišel na svet.
Na zdravje, fant moj! Na zdravje
tvojih mladih let.
Treh let v tem podstrešnem brlogu,
zbitem za silo iz desak,
kjer vera v ljudi umira
in trka obup na prag,
kjer je obstaloi življenje,
kjer čakamo kakor Job
v gnoju, da nam poslednjo milost
izkaže vrag ali bog ...
* Pesem je iz zbirke »Piišla bo pomlad«, ki izide v kratkem pri Slovenskem knjižnem zavodu.
648
A nekdaj je v hosiah sanjaril
očka tvoj, partizan,
o velikem svetlem Domu,
ki zrase iz muk in ran,
in 01 čistO' majhnem
tlcmku za naju dva —
O' sreči, ki še tak borna
žival si jo vzeti ne da.
Ti pa, moj drobni mladiček,
komaj komaj še ^eš,
kdo je tvoj oče, kdo' mati:
kar živ si, za tujimi mizami ješ,
in spiš, kjer sen te premaga,
ko da si deseti brat
(saj kolneš že zdaj in psuješ
ko star, odslužen soldat).
Ah, dolgo že očka ne sanja,
boji se le zate še, sin:
nekoč bo- vse prav, vse dobro,
le ti boš falot in capin.



VSAK DAN
Vsak dan so oblaki bolj beli, vsak dan je bolj modra modrina. Za vodo so zvončki vzcveteli, vsa snežna od njih je dolina.
Široke, vabljive so ceste in čudno globoko nebo je. Brez deklice vdane in zveste zdaj mlademu srcu težko je.
Minatti Ivan
KO BOM UMRL
Ko bom umrl, me nikar ne pokopljite med mrtva trupla — v grobu je tesno. Pod brezo me brez krste položite, ko mesec bo prijadral na nebo.
Tam bom s steklenimi očmi strmel v modrino neba, ki z zvezdami se pogovarja, in šum v<etrov poslušal, ki v tišino noči pojo, dokler ne vstane zarja.
Ko bom umrl, me na polje ponesite, brez križa, krste, solz in vzdihovanja, in me pod belo brezo položite zvečer, ko mrak v njej lepe sanje sanja.


Minatti Ivan
PO BORBI
Razprl bom oči pa legel vznak
in vase vsrkal svobodno nebo
in petje ptičev, zarjo, dan in mrak,
in stisnil k sebi puško — za slovo...
Tovariši so daleč onkraj gor. Ko so šli mimo, sem oči zaprl in tiho ležal, ko da sem umrl. (Le kri je lila na usehli bor
v rdečem curku, lepem kakor cvet.) — Saj vem kako je, kadar zbit in lačen prebijaš se z obupom skoz večer oblačen s tovarišem na rami iz zased. —
Se se prebili? ... Nad vasjo rafali pojo zamolklo. Dim se s pogorišč tenko suklja v nebo in mirni blišč jesenskih dni, ki so na zemljo pali
spokojni, neopazno kakor jaz.
O, kak je grozno — in lepo drseti v nič,
ko si se dal — postajati mrlič
in v onstran sklanjati krvav obraz.

BREZA
Ivan Minatti
Vsadili so jo,
tako nezemeljsko, tako otroško drobno,
med črne, grobe zidove
in ji veleli:
Rasti!
Niso je videli:
ko je pomlad bučala preko streh,
je zaman stezala kvišku brsteče prstke.
Niso je culi,
kako je vabila čmrlje
in ponujala pticam veje,
klicala za koščkom neba,
za šumenjem julijskih trav...
Ko je vdana trosila
zlate solze na sajasti tlak
in so visoko v oblakih
klicali žerjavi,
so postajali pred njo:
Kako lepo je naše dvorišče!
Zdaj mrtva podrhteva
pod kapljami aprilskega dežja.
Ob njej, prislonjena k zidu, sekira in novo drevo. Drobno. Prosojno.

KO BO SVOBODA ...
„Še mesec, morda tudi manj, pa bo ponehalo to strašno klanje in zadnjikrat bo jeknil v gozdu ostri strel dum-dumk. Le mesec še, mogoče tudi manj...'
Tako nam vrta, vrta po možganih vse noči.
Saj smo že vsi bolni od samih sanj.
Ko bo svoboda ... „Šel bom k svoji mami. Potiho — navsezgodaj — bom odprl duri in šel po prstih k njej, kot včasih mimo straž, da se ne zdrami. Objel jo bom, in ko bo zajokala v dlan, jo bom v solzah poljubil: Zdaj sem samo še tvoj. Samo tvoj partizan. —"
Ko bo svoboda ... „Z Brenom
bom privriskal skozi vas in šopek rdečih rož bom vtaknil v cev. Pa bom gorko pogledal deklici v obraz in jo objel. —"
Ko bo svoboda ... „Zapregel v plug bom par volov in se zagrizel spet — kot krt —
med grude svojih njiv. Pobelil dom, ob njem zasadil hrušk in sliv, popravil tam ob hlevu plot podrt. —"
Ko bo svoboda ...
„To bodo zarjoveli stroji
in pela kladiva v rokah.
Vonj olja, nafte
nam bo vel v obraz
in dim se bo iz dimnikov
valil čez mesto.
Madona! Zdaj te vsaj
ne bo več strah,
da bi te vrgli na jesen
na cesto. —"
Ko bo svoboda ...
„Moj dom požgan —
in oče, mati, bratje
vsi pobiti...
O, vsakemu teh laških psov
posebej bi pregriznil vrat,
o, vsakega bi bilo treba
tisočkrat ubiti. —"
Ko bo svoboda... Da, ko bo svoboda ...
Ležimo vse povprek
pod zasneženim drevjem
in sanjamo na glas.
— Kako je vražje mraz. —
Nad nami se med vejami
razpleta lunin soj.
Nekdo je hripavo zapel:
„Morda je v krvi obležal nocoj..."

BARJE
Ivan Minatti
OMaki jadrajo v večerno daljo in ptice z njimi.
Drevo oblečemo v jesensko haljo strmi za njimi.
Čez barje jezdi veter plahuta je skoz mrtvo travo. — Razširil bi roke in trepetajo zavpil v daljavo.
V MEGLI
Ivan Minatti
Megla se od strehe do strehe razveša. Na koncu poti
žarijo iz mraka, velike kot zvezde samotne luči.
Drevesa kot straže ob strani stojijo. Megla se zgosti.
Skoz okno podstrešja — kdo neki še sanja? svetilka brli.
MAKOV CVET
Ivan Minatti
Dal sem ji makov cvet, dala mi je poljub — zmeden, vihrav poljub — in je zbežala spet.
423
Sonce zakril je oblak, veter je v žitu zavel. Jaz sem za njo strmel, božal rdeči mak.


GOLOB Sivo modre peruti v ostrem loku razmejujejo zeleno in sinje. Prhutanje kril — še hip — in rdeče nožice na rami svetnika.
V okroglem očescu
se ogleduje
nebo,
zvonik
in streha s soncem pokrita.
TEMNA VRATA Stoletja
zro izza temačnih oken
in obokanih stopnišč.
Okrašeni zidovi
še vedno govore
v jeziku plemičev in gospode.
978
Ivan Minatti
Kamnitna glava
nad vrati
začudeno gleda
neonske luči
in avtomobile pod sabo.
(Le bron iz Šenklavža
in zven ure
z Mestne hiše pozna).
Pravkar bije .. .
Psst!
Prst na ustnicah.
Molk,
vklesan v kamen.
OKNO Nekdo je priprl okno — nezaveden gib — in neznano, doslej mrtvo okno
je oživelo: zlato oko sonca v njem.
Med hišami, ki temnijo,
skoz škrlatni predmrak
od daleč,
do sem,
utripa
ognjena zenica
zlatega očesa.
BARJE Nad jarki, bičjem, jelšami mila, prosojna luč. Oblak ptic (kot srebrn dež na ozadju neba) se spušča v večerno gnezdo. Sonce,
velik, zrel sad, na grebenu Dolomitov.
979
TOPOL I.
Gledam
Že z debla
odteka
listja ždvorumeni slap
(v krčih se stresa drevo),
že steklovino neba
prebada
črni skelet
vejic in vej.
A tam,
čisto v vrhu,
(kot po pomoti, kot v posmeh)
ves neresničen
opleta
en
samcat
list.
PESEM Pestujem bolečino. Pestujem jo: pesem — otroka, ki ne bo nikoli dorasel.
Oddaleč zvonovi — kot tenek jok — čez barje, v oblakih, med ulicami.
Skoz mrežo novembrskih vej zadnja svetloba, ostra, zelena. Od onkraj.
TOPOL II. Nebo
decembrsko sivo.
Toda
— nenadoma —
vzgib vej.
980                                                                                                                            Ivan Minatti
(V odjugi topel veter z gora).
Gledam:
vztrepetava drevo,
radostno,
ko da sluti popke.
MARČNE STREHE Bele ploskve.
Še nedotaknjene doslej.
A danes:
Potemnela modrina! V nosnicah jug! 2e slutiš
obrise celin in otokov na zemljevidih streh.
V pljuskih sonca
srebrno igranje vode v žlebu.


TRAVE
Ivan Minatti
Šel bom,
med visoke majske trave bom šel.
Trave so lepe,
trave so dobre,
trave so zdrave,
trave imajo svojo modrost,
prastaro modrost zemlje,
trave so daleč od ljudi.
Sel bom med visoke majske trave.
Trave so pokončne
in pokonci umirajo,
trave niso ljudje,
med travami je vse razumljivo
in preprosto
kot tekanje mravelj
in prizadevanje žuželk
— še smrt —.
Trave imajo veliko dušo
in mehke mehke zelene roke.
Šel bom
in se mednje vrgel na obraz.
Trave so daleč od ljudi.



ČEZ BARJE
Ivan M i n a *t t i
Čez barje žerjavi v klinu ... (zdaj zdaj se zgube v meglah.) Melanholija v oblakih in vrbah in blatnih stezah.
Zadnje čebele v ajdi, sončnice v tla strme. — Tam daleč, med čredami, medlo ognji pastirski tle.
Ognji jesenski in klici pastirjev in dim... (Ej, ščemeči dim nad ločjem in jarki!) Samoten razmišlja o nečem Krim.
Razmišlja daljen in mračen v prosojno meglo zavit, nad njim trepeta spokojno večernice mrzli svit.
Večernice mrzli svit, žerjavov klic v dalji neba .. . pojemajoč, brezupen, težek ko utrip srca.
Šopi usehle trave, osati pobešajo glave, sanjajo bogvekaj.
Sapa čez barje diha. — Ločje vztrepeče, zaniha za hip — in spet tih je kraj.
Vrba kraj jarka sameva, ure jesenske prešteva in jate bežečih ptic.
Sameva tako in čaka... Nad njo v tišini mraka dremotni ples zadnjih mušic.


SVETILKA Ivan Minatti
Bedno je biti svetilka
na samotnem vogalu
in sijali — ne veš čemu;
grenko zreti noč za nočjo
vedno iste obraze hiš,
vsako jesen bolj temnih in starikavih;
žalostno se pomenkovati
kdo ve že od kdaj
—  s^etilke so brez spomina — kdo ve doklej še
z zaspanimi jutri
in redkobesednimi nočmi
o zdavnaj znanih, pradavnih rečeh;
grenko poslušati,
kako enolično kaplja čas
iz zvonika onkraj reke,
zdolgočaseno,
ko da se ni in se nikoli ne bo
prav nič zgodilo
—  le kaj naj pričakuje svetilka na samotnem vogalu — čeprav se vrbe preoblačijo zdaj v zlato zdaj v zeleno; klavrno gledati
negiben, prikovan v zid,
kako prihajajo in odhajajo ptice,
vsako leto druge,
in čakati, da paglavec
z dobro pomerjenim kamnom
pogodi cilj.


Minatti Ivan TOVARIŠU TALCU
Stojim ...
Pred mano njiva
leži kot črn prt
sred zelenečih trat.
V naročju brazd počiva
ves bled in strt
nekdo, ki mi je bil kot brat.
Drhtim . . .
Z menoj pomladno brstje
drhteč kamni,
ko da trohnobe dih
izvil se skozi mokro prst je . . .
Ob poti križ visi
med cvetjem počrnel in tih.
Stojim . . .
Tako si stal, pobratim,
s tovariši in zrl v lesk cevi
in čakal, da napoči tvoj veliki čas.
Kot zrel si klas blestel pod soncem zlatim . . .
Še hip . ..
Iz prs je plusknil val krvi
in pal si na izmučeni obraz.

IZ CIGANSKE LIRIKE
DEKLICA IN ROŽA
Rase mi roža
pod okencem.
Naj rase.
Če rase.
Rasto mii prsi
pod naljico-.
Naj rase j o.
Če rasejo.
Odtrgala bom cvet
in ga med nedra visadiila.
Naj išče.
Če išče.
Odpel me bo.
GROŽNJA IN KRIK
Ne morem spati sama.
Čujem njegovo pesem.
Moji prsti so odhiteli
za njegovimi koraki.
Dojki sem izprožila
ko dva griča.
Če me ne daš, oče,
ti napravim sramoto.
Ležim na cesti
in čakam, da pride.
Moje naročje kriči po njem.
Ena noga v enem,
druga v drugem jarku.
Moje naročje golta pot,
ki ga je vzela.
594
BLODNA VUNGJA
S kom isi snoči spala v senu, Vungja? Tvoje prsi so kot dve jabolki. Tvoji lasje diše po senu. Izgubila si rdeči predpasnik in opotelkaiš se omamljena od ljubezni. S kom si snoči spala v senu? Tvoje naročje bi vojsko premagalo. Tvoje ustne na sleherni žejni ustni. S kom si snoči spala v senu, Vungja?
JESEN SVATUJE
Ne morem mirno mimo vasi. Svatba za svatbo. O, kako jesen svatuje! Zaidem v sadovnjak, jem, pijem do sita. O. kako jesen svatuje! Pijem, jem do> vrha. Natlačim bisago in žepe. O, kako jesen svatuje! Natlačim bisago in žepe in še za srajco d enem. Jesen svatuje. Naj. Tudi jaz svaiujem.
ŽALOST ZA STARIMI CAS1
Na več, kakor včasi.
Ne hodimo po krčmah
razigranih src.
Ne klatimo se pijani po cestah.
Ko vstajamo ob zori,
ne ljubimo lepih žena.
Daleč so konji.
Še dlje beže ceste.
595
Otroke prenašamo na hrbtih
in se vpregaimo v vozove.
Ne teptamo s kopiti
mlade trave.
Ne obiramo v galopu
plavili sliv.
Ne daj, o bog, da umrem,
dokler se ne napijem črnega vina.
KAKO BOM BREZ ŽREBCEV
Šest žrebcev imam:
šest prepotovaiiili cesta.
Dva bom prodal,
da se poveselim.
Dveh cest ne boni
nikdar več prejezdil.
Dva bom prodal,
da pokopljem ženo.
Za štiri ceste
bom revnejši.
Še dva imam
naprodaj.
Za novo ženo.
Toda, kako bom
brez žrebcev?
Ceste beže, a jaz stojim.
BOG IN JEČA
Pošlji, o bog, svojo veliko vojsko,
angele krilate, svetnike brkate,
oboroži jib z gromom in ognjenim mečem
in daj komandirju ključ od verig.
Deset let že gnijem v ječi.
Pošlji sonce, da raztopi okove.
Rad bi se vrnil k otrokom
in tebi, bog, prižgal svečo.
Pošlji vojsko nebeško.
596
Kaj je to, brate, tebi?
Dve sveči ti bom prižgal.
Pošlji vojsko nebeško in generale.
In reši me ječe!
Kaj je to, brate, tebi!
Tri sveče ti bom prižgal,
pred oltairjem.
Ječe me reši, pošlji pomoč.
STRAH PRED SMRTJO
Nihče mi ne more pomagati.
Smrt gre.
Kdo bo pomiloval Cigasna?
Dvorišče neoigrajemo,
hiša brez strehe in oken.
Umira Cigan in se ne more nažalostiti
zaradi belega dne nad griči
in bele ceste pireko sveta.
Kdo bo jokal za mano?
Dvorišče nima oči in solz.
In hiša ne imore jokati.
A bela cesta beži čez svet
in se vrača, da mi pove:
Nikdar več ne boš sedel na konja arabca.
Smirt gre.
Ne moreni je odgnati.
Kričim, smirt se ne zgane.
Krčim se v postelji
in drhtim. Drhtim.
Nihče me noče videti.
Nikogar nimam.
Morda bi se črna smrt
zbala Ciganov.
O, ko bi se zgnetli krog moje postelje!
Cigani popotujejo po cestah
in se ne zmenijo zame.
Odhajajo — a jaz umiram!
Prevedel Ivan Minatti

Minatti Ivan
RAZGOVOR S PADLIM TOVARIŠEM
Zdaj sameva, Tone,
polje tam ob Klečah
in sončne rože sklanjajo
rumene glave.
Odkar te je po ječah
mozgal glad in so ti krogle
prsi strle,
so najine poti
med žitom izumrle.
Sicer je, Tone,
polje tako kot nekdaj.
Se pojejo škrjanci
v sončnem blišču
in se sinjina ogleduje
v rosi na strnišču,
še ziblje veter glave žitnih bilk.
A jaz nič več ne prisluškujem,
kot nekoč, šepetu zvezd,
nič več ne sanjam o belini
v dalje segajočih cest.
O, da, še ljubiti nič več ne morem.
(Čeprav sem mlad in še željan sveta.)
Veš, Tone, zdaj so drugi časi,
veliki časi, ki sva jih pričakovala
in ki zahtevajo od nas moža.
Zdaj moraš pozabiti nase,
na dekle, v teh gigantskih dneh,
ko ti za vsakim grmom
križ iz groba rase.
V teh časih misliti le nase
bi bil zasmeh vseh onih,
ki so šli z nasmehom v smrt.
199
Tako je, Tone.
Ti si strt
in brez moči.
A jaz sem živ in mlad,
da, v upih in nazorih mlad
in stiskam pest kot borec
novih dni.
Ne morem več prisluhniti utripu zvezd
in ne zasanjati v skrivnost
v daljave hrepenečih cest...
O, vse preveč sem videl
smrti v lice,
o, vse preveč sem slišal
krik in jok in blazne klice
v smrt tiranih ljudi.


TEŽKO MI JE
Težko ml je — a sam ne vem čemu. Avgustov dan je čez nebo razpet: bleščeč, v sinjino pretopljen, razgret; a meni )e težko, ne vem čemu.
Zorijo njive, veter brodi v žitu, pedikajo med klasjem prepelice, zardeva mak, sanjarijo plavice, široko smeje sonce se v zenitu.
¦
A meni je težko — ne vem čemu, kljub maku, žitu, soncu, ki se smeje. — Tam cesta poje, veter čeznjo veje. Oj cesta, veter in oblak prahu.
Odšel bom z njo. Ob suhi, prašni seči bom z vetrom razigran v slovo zapel, potem me vonj po žitu bo objel in pot mi kazal bo oblak bežeči.



KAJ NAJ TI DAM? Ivan Minatti
Ne morem ti dati
smeha —
preveč je joka v meni,
iie svetlobe —
v meni črna praznina zija,
ne vere —
ali naj gnezdi ptič na usahlem drevesu?
ne neugnane rasti —
mrtvo, steptano pogorišče sem,
ne sebe —
preveč sem od trav in spominov.
Ničesar ti ne morem dati.
Samo to težko, lačno kri, ki se pohlepna skozme vali: jemati!


IZ SODOBNE MAKEDONSKE LIRIKE
TAJNA-IGRA-SMISEL Slavko Janevski
Lepljivo je dno reke
od mnogih oči^ mnogih oči,
skoznjo se pretaka zrela mesečina
in temna pesem
in zlati ženski lasje.
Nikar ne zaspi v njej —
pesek ti bo sedel na čelo,
ribe ti bodo padle v dlani,
na vsakem očesu ti bo ugasnila
vlažna školjka.
Če že prideš, skrivaj, pod večer —
izpij kapljo nočnega počitka,
odtrgaj struno s temne pesmi,
zlat pramen zlatih las
in dolgo poslušaj, kaj šumi val.
Polnejši boš za skrivnost,
za igro,
za smisel.
Prebil boš noč
(dokler ne sine sončevo rezilo)
za vse, v reki izgubljene.
PŠENICA Blaže Koneski
Drzna postavnost deklet,
ki se ne boje svojih prsi.
Modre cvetove imajo v laseh,
roke čvrsto ob telesu,
a prsti vendar hote žejno izprozeni
za prvi dotik.
709
Ah, to je dekliški zbor,
stoječ do- roba odra,
čakamo, da nas objame kot sladek val,
a nas zaneso samo zvoki silne pesmi,
ki navduši — in razžalosti.
NEBO MI RECI Aco Šopov
Reci mi: Nebo. Moje nebo.
Reci mi: Nebo tišine.
In jaz, stebelce v temnem gozdu krvi,
se bom iztrgal z vso svojo večno nemočjo
in zrasel visoko, visoko, visoko,
visoko kot topla človeška zenica,
postal bom nebo, tvoje nebo,
nebo Danice.
Samo, ne govorii mi, da sem slab,
ne govori, prešibak si,
da bi še travam pogledal \ oči,
ne govori, da od trav
šume v meni samo najkrhkejše.
Skrij, zamolči danes resnico
za neki jutri, bolj današnji od današnjega.
Reci mi: Nebo. Moje nebo. Reci mi: Nebo tišine.
V SLEHERNEM OČESU Gogo Ivanovski
V slehernem očesu najdemo drobec razumevanja. Oči so most mavrice, ki spaja skrivnosti ljudi v tihem oplojevanju.
710
o, ne rušite mostu,
da ne ostanemo sami
pred reko, zlovešče zgrbljeno,
zaneseno v neukročenem valovanju.
Otroke so nas učili: Ne hodite sami k vodi, ne hodite sami k vodi.
SLEHERNO NOČ Srbo Ivanovski
Sleherno noč te odnašam daleč od vsakdemjih predmetov:
daleč od ogledala,
igel,
razbitih oken,
daleč iz tesne sobe
natrpane s stoli,
daleč zelo daleč.
Spuščam te v travo, da utoneš v njej,
da se porodiš sveža iz nje,
umita z roso bližajočega se svita.
Kakor iz marmorja si,
toda topla.
Topla kot šumljanje jezera.
Vzdigni se v travi,
da vidiš kače,
kače skrbi, ki naju bodo tiho zapustile,
da se z mrakom spet vrnejo.
Nasloni se in glej, kako odpira pred nama
dolina zeleno dno.
711
SPOROČILO Gane Todorovski
Pridi —
najina pot se komaj pričenja!
Začela jo bova v zgodnjem jutru,
velikem, svežem, enkratnem jutru,
najinem jutru —
prinesla boš prgišče, dve, razumevanja»
jaz venec ljubezni,
in brezštevila šopkov zaupanja,
ki so pravkar pognali,
nežni,
zato lepi —
Vedi, v najinem imenu,
v imenu zla, ki naju je glodalo,
mu preprosto porečeva
Nasvidenje !
Kaj bi!
In ga pošljeva, hej, čeprav tja,
kjer petelini ne prikličejo dneva,
kjer ni zelene bujnosti,
ne laježa psov,
tako daleč —
Lahka, razigrana, polna smeha,
z mnogo miru za bodoče nemire,
svetlih korakov, jasne duše, do groba blizka«
bova prešla na drugi breg Lete,
ko da nisva nikdar
bila na tej strani.
OTROKA SE IGRATA Cane Andreev s ki
Moje dete
in tvoje dete
sta se srečala na ulici.
712
Moje dete je reklo tvojemu detetu: — Poigrajva se!
In prijela
sta se za roke,
prepletla prste
in stekla na polje,
ker ulice so bile tesne,
ulice so bile zares tesne
za njune igre.
Tvoje dete
in moje dete
sta se združila z visokimi sončnicami.
Samo sonce ve, kje sta.
Tvoje dete
in moje dete
sta zajezdila belogrivega konja.
(Ah, le kje sta ga našla?
Ne vesta, kako isker je!)
Cuješ topot belega konja? Cuješ iskra kopita?
Pod rdečimi kopiti                  '
se trda ledina drobi
in se zvezde potapljajo
in razigrane hite gnezdit
v oči najinih otrok.
In to
je za najina otroka
brezskrbna igra!
Kako naj prikličeva
tvoje dete
in moje dete,
kako naj ju prikličeva, reci mi,
v najino mirno ulico?
713
Tvoje dete
in moje dete
se igrata na dvorišču.
Midva sva odšla in dolgo blodila vsak v svojo stran. A medtem se tvoje dete in moje dete igrata na dvorišču.
Ko sva se vrnila,
sva gledala:
tvoje dete
in moje dete
sta bila v vrtu,
odstranila
suho, odpadlo listje,
gnile koirenine
in zbudila
najin zapuščeni,
pozabljeni vrelec.
Nagneva se
nad njegovo prozorno,
iskrečo vodo
in vzklikava:
— Ah, od kdaj že se nisva
tako gledala? Od kdaj?
Dotikava se je z ustnicam.!
in pijeva,
do pozabljenja pijeva,
gaseč žejo
najinih razsušenih grl.
Od kdaj že nisva pila
te trpke vodice,
ki se v naju razliva,
ki v naju šumi
in opija kot staro vino.
714
Kako čudodelna je voda iz bistrega studenca tvojega in mojega otroka!
DEŽEVJE Mateja Matevski
1. STRAH
Prihajajo okorni prihajajo trudni konji prostora daljni in sluteni šum pozabljenih besed Topotajo nenehno sami pred zaprtimi okni izgubljeno topotajo z nogami topimi brez podkev ti zemlja po tebi spolzki in mastni zemlja mirna topotajo temno pomešani
Kam pred to snovjo pred tem bombažnim obzorjem brez linij
pred tem temnim mesom zemlje in noči izmešanim globokim mesom in gostim obenem jjoplavo za oči in smrtjo prostorom
Kam o kam ti jaz ti morje šumeče in brezkrajno
ti enolično
polje vodoravno utrujeno
žejno pokončne vetrovne razjasnitve
Kam o kam
ti gosto testo dežja in zemlje
jaz človek
kamnu blato v rokah in očeh
2. PESEM
Od kod o kam ti znana nepozabna pesem ti dete brez upa ti naivna strelica trave blatna ptica razsiišena brezkrajna stezica skozi dež stezica srebrna igriva kača kam me pelješ
715
Nenehno slutena v vodah in mraku
ti griva voljna griva stršeča
neravnodušno drzna
vselej zdravo meso zemlje in noči
griva ostra nemirna sablja vida
po srebrni stezici prostora
kot luč in bliskavica
Odpelji me odpelji me ti pravim otroštvo
odpelji me pesem starost večna in nepozabna
ti najvišja iluzija brez metafor
okno nespretno odprto surovo globoko
za vse barve večnosti
Odvedi me skozi dež stezica
;da me dobrega vrneš v ta mali pristan
v to nežno gnezdo sna
3. KONJI
Prihajajo okorni trudni konji prostora (deževje bledo brezciljno in nemo) pred jasli mojih mojih dlani na oknu
Hrana pravim hranite se oznojeni in vlažni od tople pare ki se cedi z bokov noči
Razigrano zahrzajte da vrisneš
skoči ptica s pozabljenimi krili
kozonoga plesalka kobila preutrujena
skoz to okno skočiva
in spet nazaj
in vedno brez nehanja
po zasenčeni vedrini prostora
716
MANEKEN V PEJSAŽU Vlada Urošević
Zgodi se, da hodite med leskami in šibjem in tedaj,
naenkrat, pred vami razgled kot ptica ali
nekakšna rumena žival, ki je
preplašena v hipu obstala. Tu,
ko da vas že od zdavnaj pričakuje,
stoji maneken v pejsažu
in je kot nekdo,
ki izvaja elegantne gibe
v prazni sobi. Zasačen
obstane tog
kot prej,
nikomur soroden
v tem svetu listja in drobnega kamenja.
Ni več karton
prevlečen z mavcem, z nevidnim ožiljem iz žic,
naposled prebarvan v belo, temveč
Gospod Nerazumljivi Slučaj,
edini negiben,
po malem uglajen, po malem
nedostopen
v prepiru s šibjem, ravnodušen do oblakov,
past za škrjance,
zvito presenečenje. Zmedeni,
ko da so vas zalotili pri nečem nedovoljenem,
se lahko samo še
umaknete.
Prevedel Ivan Minatti

TEMNA OKNA
Ivan Minatti
Nočem oken
s prižganimi lučmi.
Za takimi okni
vselej kdo čaka
(moja okna so temna),
za svetlimi okni
ščebet je, je jok,
je smehljaj na ustih
spečih otrok,
za svetlimi okni
ure in srca
merijo čas in ljubezen
preprosto in zanesljivo.
Moja okna so temna.
Nočem oken
s prižganimi lučmi.
Kdo me še čaka?


NEKOČ BOŠ PRIŠLA
Ivan Minatti
Čakain te.
kot čaka jesensko drevo pomladi,
čakam, iprislušikujem, mize,
kdaj med tisoči stopinj
začutim tvoje,
kdaj med tisoči zaznam.
tvoj dih.
Čakam te,
kot čaka jesensko drevo pomladi.
Povsod te iščem:
po vseh križiščih,
po \"seh poteh,
\' poiezah prihajajočih in odhajajočih,
med urami in dnevi,
v igri oblakov,
v menjavah senc pod večer ...
o, dolga leta
te iščera.
Nekoč boš prišla —
z lasm^i dišečimi po vetru
in brezmejni prostosti,
uisodna, neizbežna,
z očmi pogubnimi
kot zamolkel tolmuu,
ki skriva v sebi
zdaj smrt zdaj življenje ...
nekoč boš pirišla-
Ker moraš priti.

NEKO JUTRO
Ivan Minatti
Med nebom in zemljo
listi, listi, listi
krvavorde^či, voščeni, višnjevi ...
O, ko da vame padajo
s krikom bolečine in samote
izisušena, drgetajoča truipelea,
ki ne morejo' umreti,
ko da vame padajo . . .
Gol, teman ko drevo
prisluškujem tišini v sebi
in umirajočemu šepetu zvezd,
z grozo čutim,
kako zemlja trza,
kako se veje krčijo.
Vse bolj počasi polzi sok v njih.
Prisluškujem tišini v sebi.
Neko jutro bodo mirni listi, bodo mrtve zvezde, bodo neme veje ...
Zamišljena mrzlo strmi vame noč.

PESMI
Ivan Minatti
BILANCA
Nekaj je narobe,
nekaj je prav res narobe,
treba bo prelistati račune
za nazaj.
Nekje je napaka
pravzaprav majčkena napakica:
gre za milijonček
dobro naloženih kosti,
za milijonček
oči in src,
vročičnih od navdušenja,
da ne štejemo
solz, obupa, vere, kletvic
in kar je še takih neoprijemljivih postavk
kot je dim
požganih trupel in domačij.
Nekje tiči napaka in red mora biti.
Kajti kaj veš kdaj in od kod:
in na vratih — inšpekcija,
sila natančna, zoprna gospa
Zgodovina.
S suhljatim kazalcem bo,
kot z nihalom velikanske ure,
ki kaže stoletja,
drsela
52 Sodobnost                                                           817
od
rubrike
do
rubrike:
kako si naložil Kapital?
koliko vrgle obresti?
kako si obračal
kosti in srca?
da o solzah in slepi veri
in kar je še takih neoprijemljivih postavk
ne govorimo.
Z nepremičnim pogledom bo terjala odgovor, z nepremičnim pogledom bo terjala odgovor.
In nikakršna kuvertica
—  terjala bo odgovor in ne jaz tebi ti meni
—  terjala bo odgovor
in ne seksi strip in še kaj
ne bodo premaknili neizprosnega pogleda. Ne.
Nekje je napaka
in treba bo prelistati račune,
da o čem drugem ne govorimo
HRBTENICA
Brezlična gmota
brez hrbtenice
z okrnelimi nožicami
ki trzajo še v snu
ko da tečejo tečejo
da jih kdo ne prehiti
z rokami
do lopatastih komolcev
ki grabijo naprej
in k sebi
grabijo
da jih kdo ne prehiti
818
brezlična gmota
surova težka megla
nad možgani
in srcem
oborožena
s strojnico paragrafom in telefonom
brezlična gmota
brez hrbtenice
tre hrbtenice
lomi kar je pokončno
krivi kar je ravno
medtem ko usta
na poteg in splakovanje
opravljajo naprej
svoj nečedni posel
zgoraj ni več zgoraj
ampak spodaj
in spodaj
je malce v stran
in navkreber
in levo je nazaj
in desno nazaj naprej
in to kar je
ni to
pač pa nekaj čisto drugega
in tu ni kaj razmišljati
ni kaj razumeti
vse je odvisno od številke nosu in čevljev ki jih nosiš a to je tvoja stvar
Nekdo je razmazal pljunek po velikih oknih pričakovanja
819
TUJA OBALA
Zvonovi pod nebom
Trave v tihi rasti
Zlata luč med drevesi beži
(o dobra zemlja
pradavna zemlja
z večno snujočimi koreninami)
Nemirna žalost se skozme pretaka:
je to res luč? je to res zvon? si to še ti?
Tako mi je čudno tako tesno
ko da nekdo vame upira mrtve oči
Moje roke
se ne srečujejo več z rokami
moji koraki
odmevajo v neznanem prostoru
moja usta
kričijo neme besede
Razklane školjke
na neki tuji obali
z votlo tišino v sebi
z motnim spominom v sebi
na davno življenje
Smrt ob smrti Krik ob kriku Predmet med predmeti
Mlade trave se suličasto poganjajo navzgor.

PESMI Ivan M i n a 11 i
POD ZAPRTIMI VEKAMI
Padati globoko
globoko
v vse bolj modro tišino
Ničesar čuti
ničesar videti
samo pod zaprtimi vekami
reko spominov
na neke stare
vijugaste ulice
na neke stare
vegaste plotove in hiše
na neke davne
pozabljene igre
na neke pradavne
čase in kraje
Padati globoko
globoko
Ničesar vedeti
ničesar čutiti
Biti le ptica
na zeleni strehi vetra
biti samo mravlja
v oceanu trave
biti samo kaplja
v srcu reke
Padati
s polnimi usti krika
60 Sodobnost
937
SEMENJ
Vse je na svojem mestu
v predalčkih
kot v dosjeju ali v slovarju
po okusu in pameti se j mu rja
toda kdo more kaj za to
kdo more kaj
Velike mogočne besedice
v oblekicah navdušenja
čisto take kot zaresne
pa besedice v čipkah
sladke s poklončki spreminjajočih
se barv in pomenov
praktične za vsako priložnost
pa besede v škornjih in opasaču
pa v talarju kot V imenu...
ali Razidite se ...
narahlo zataknjene v nožnici
in vselej budne
vse so na svojem mestu
v predalčkih tudi take
samo bolj zadaj
sramežljive in brez cene
resnica, poštenost
ali kar je še takega davno
pozabljenega pokončnega
in dedno obremenjenega
po materi in matere materi
Vse je na svojem mestu
po uvidevnosti sejmarja
stari mrtvaki
samo da bolj zadaj
varno spravljeni v muzej
trikrat zabiti
z žeblji preteklosti
polikarp polikaaarp
živi mrtvaki v sedlih
za konjsko glavo višji
od mrtvih pešakov vedno spredaj
vedno spredaj za konjsko dolžino
938
in vselej v sedlih
vse je na svojem mestu
in strašno žalostno
stojnica upanja in neizpolnjenega
manifest genijev
in šarlatanov zanesenjakov
in samomorilcev
ples lutk ples
nasmehijanih mask
z neresničnimi obrazi
vsakdanjosti
vse je na svojem mesni
in strašno strašno žalostno
kot svetniki v pratiki
ČRNE REKE
Goltam
samoto velikega mesta
—  kaj počno
moji oblaki nad Barjem -goltam reke asfalta Iz vseh nlic se stekajo na križišča izza vseh oglov prinašajo temnikaste hiše in bolna drevesa črne mrzle reke
—  moje trave se svetijo v soncu ki pada za Dolomite — Goltam
bobneči vrtinec
Pengcotov Renanltov Amijev
hitreje hitreje
črne mrzle reke
vriše" reklam
rumenopokončno
rdečepikčasto
vijoličastovrteče
hitreje hitreje
939
črne mrzle reke
Goltam
hlastne stopinje
pred sabo
za sabo
s komolci naprej
z brado naprej
kot pes sledar
hitreje hitreje
—  Moje vode teko počasi in premišljeno modre od starosti in globin —
Goltam
samoto velikega mesta
stezam roke
da se dotipam
do veje grma lista
črne mrzle reke
črne mrzle reke
Kot kaznjenci
postavajo drevesa
za železnimi ograjami
bosa in revna
—  Moji gozdovi
sopejo globoko Do korenin
Zlata jesen
jim zatiska škrlatne oči —
November
nad katedralo in Seno
prebodeno s tisočerimi
lučmi in dimniki
—  Kako daleč si kako tesen moj mali kvadratek neba pod Trigla\ om —
940
WEEKEND
Nič me ne vznemirja
vse je kot je prav
drevesa hodijo lepo
ob strani ceste
da je prostora za te
ki imajo prednost
in ljudje tudi zelo levo
kar je koristno in v skladu
s prometnimi predpisi
— le kakšen mlad zagnan
pes ali pesnik
se včasih spozabita
toda za to so sredstva
so sredstva
Nič me ne vznemirja
vse je kot je pra\
dan umit
gramofon navit
in plošča se pridno snče
do nekakšnega kraja
in mi z njo
do nekakšnega kraja
čeprav morda ali zagotovo
z napačnim številom obratov
toda kdo bi se na vse spoznal
in plošč je za vsako uho
za ^ sako rabo ob svojem času
in glavno je da sosedje ne rečejo nič
in nevihte še ne bo
Nič me ne vznemirja
vse je kot je prav
nasmeški so spodobno
počesani na prečo
besede v belem ovratniku
in dober dan je res
dober dan
s kravato ne v kavbojkah
a sončna očala?
941
nikoli ne veš kaj
je za črnimi stekli
ali zvezda
ali volčje žrelo
toda vrt je visok
in pes ni vijolica
Nič me ne vznemirja
vse je kot je prav
oblaki so rožnati
kos intonira Internacionalo
in nevihte kot kaže
ne bo —
kako imenitno je
migati s palci na nogi aaah
MOČVIRJE
I
Gnile vode
požrešni ribji gobci
vodene oči
ki od povsod preže
labirint ščavja in ločja
vodene oči
od povsod preže
Čuječi somrak
sluzasta gomazeča
bitja v blatu
z muljem v očeh
z usti zalitimi z vodo
da se še vpiti ne da
kdaj pa kdaj
senca velike ribje plavuti —
in v škrgah
pretrgano zagrgra
labirint labirint
umazane pene
v spletu gnijočih
lišajastih brad
942
striženje strganje škrtanje požirajočih čeljusti sleherni gib umik ali napad Negiben svet molk zelene teme vodene oči od povsod preže
II
Jaz Velika riba
sem ^elika
ker sem velika
jaz velika riba
sem Velika
zakaj moj gobec
je dovolj širok
in moji zobje
dovolj ostri
jaz velika riba
sem Velika
zakaj modra sem
in vidim dalje od vas
modra sem in vidim dalje
zakaj moji pašniki
so tudi vaši
jaz velika riba
sem Velika
zakaj moje nepremično oko
vse vidi
tudi tvojo misel črv
in tvojo ribica
v molku zelene teme
jaz velika riba
sem Velika
ker sem Velika
in v mojem temnem labirintu
je vsakomur
natanko odmerjeno
943
jaz velika riba
sem A elika
Nevidna in Neulovljiva
zakaj moja plavut
je naj urnejša
in moj udarec
je zanesljiv
m
Mi smo majhni majhni
majhni smo mi
tu spodaj
na dnu
negibna lepljiva luža
V škrgah
naša majhna usta
hlastajo za kapljo
čiste vode
Majhni smo mi
majhni majhni
tu spodaj
na dnu
Zakon močvirja
nas davi
peska nam je nasul
v oči
naša pota prepredel
s pastmi in zankami
koljemo se
popadamo naravnost
prek rame
od spodaj
grizemo
v trebuh nogo tilnik
žvečimo hitro
žvečimo vztrajno
žvečimo ko nas žvečijo
žre nas labirint
uaš glas ne seže daleč
944
naš glas ne seže visoko
post zelen molk
ga razje
vodene oči
zabliskajo iz zased
naša majhna usta
so žejna
naša majhna usta
se spominjajo
živih čistih izvirov
IV
Mrtev rokav izhod zaprt napihnjen bel ribji trebuh naznanja smrt krčevito iskaiije rešilne sledi med obžrtimi hrbti in mrtvimi očmi zevajoče čeljusti sunkovit napor srebrno telo zanaša s trebuhom navzgor Agonija nečesa kar naj bi bilo postana tišina na preži gluho nebo.

PESMI MLADIH
Minatti Ivan
VSAK DAN
Vsak dan so oblaki bolj beli, vsak dan je bolj modra modrina. Za vodo so zvončki vzcveteli, vsa snežna od njih je dolina.
Široke, vabljive so ceste in čudno globoko nebo je. Brez deklice vdane in zveste zdaj mlademu srcu težko je.
Minatti Ivan
KO BOM UMRL
Ko bom umrl, me nikar ne pokopljite med mrtva trupla — v grobu je tesno. Pod brezo me brez krste položite, ko mesec bo prijadral na nebo.
Tam bom s steklenimi očmi strmel v modrino neba, ki z zvezdami se pogovarja, in šum v<etrov poslušal, ki v tišino noči pojo, dokler ne vstane zarja.
Ko bom umrl, me na polje ponesite, brez križa, krste, solz in vzdihovanja, in me pod belo brezo položite zvečer, ko mrak v njej lepe sanje sanja.
269
Ada Skerl
SPREHOD V DEŽJU
Vsa nasmejana šla pod enim sva dežnikom in dež je pljuskal v naju in v obcestne šipe. Pozabi sva predala se oba, ki s krikom mladosti štela najinih je src utripe.
Tesno za roke sva držala se. Tesneje. Oči imela sva kot misli jasne. Čiste. Bila bogata sva berača, saj vse veje ponujale so nama posrebrene liste.
Se midva sva med kapljami postala kaplja, v kateri se s prijateljstvom ljubezen staplja.
Ada Skerl
AH, SRAM ME JE
Se vse je prav tako kot tiste čase, ko komaj da sem bežno te poznala, le v meni zdaj ljubezen nežna rase, ki zate, dragi, brstje je pognala.
Se vse je prav tako kot dneve tiste, ko moja misel te še ni iskala, le v duši zdaj bude se želje čiste, ki jih izrekla bi, če bi le znala.
Se vse je prav tako kot tiste čase, ko komaj da sem bežno te poznala, le v srcu zdaj ljubezen tiho rase. Ah, sram me je, da bi ti jo priznala.
270
Ada Skerl
ISCEM TE
Kako boli srce, odkar sem sama, odkar še z dušo trudni išče te korak. Ne morem pozabiti, kar med nama bilo je lepega, ko šepetal je mrak.
Vse dneve je oskrunila črnina,
srce samotno kliče te še v molk noči.
Odzvala klicem se je bolečina
in mi z dlanjo zasenčila je luč oči.
In vendar kljub samoti nisem sama. Se, še počiva v meni tvoj obraz sladak. In pozabila te ne bom, ko jama pripne mi na srce prsti za žalni trak.
Ada Skerl
NEMA BOLEČINA
Kadar zvečer zaslišim v veži tvoj korak po vsem telesu vztrepetam in skoz priprta rumena vrata vaju gledam, ko čez prag počasi gresta, drug na drugega oprta.
Ah, položiš tam zunaj ji čez pas desnico in kmalu skrijeta se v mreži vaških cest. Potem vsa nebogljena sedem na stopnico in mesto tvoje glave pestujem bolest.
271
Branko Berčič
CAS
I
Po cesti šla sva
jaz
korak za mano
Cas.
Drseč za sabo vlekel je stopinje,
mu plašč zamazan v sapi je pofrfotaval.
Pri luknjah noter, ven skozi rokav
se veter je skrivalnice igral,
lase razmršil in jih sipal čez oči,
ki bodle so kot brinje.
Ves šumni dan do pozne tihe tja noči
pretrgano je suho pokašljaval.
A jaz,
ves mlad in zdrav
naprej sem hitel kakor val vihrav
in nisem mu privoščil ne pogleda ne pozdrava.
Korak za mano šel je Cas!
II
Po cesti šla sva
jaz
in poleg mene
čas.
Pogledal sem v obraz razbičan mu, v oči,
in videl sem, da take so kot moje,
in čutil sem, da isto v srcih obeh živi,
da kri obema divje poje.
Podal sem mu roko
in šld sva, eno oba, v trpljenje, v boje
tovariš Čas in poleg njega jaz!
272
III
Po cesti stopa
Cas —
za njim grem
jaz.
S ponosno dvignjeno glavo, s korakom prožnim gre naprej, saj svet njegov je ves brez mej in on za večno, za vsekdar njegov je silni gospodar. A meni v srcu je bolno, mi v prsi leze mrtvi mraz. A tam, pred mano, Čas! —
. . . Počakaj Cas, za tabo grem!
Ne smem?-------Ne smem!
Ah, meni že tako je mraz ¦ Cas . . .! Cas . . .!
Jaka Kralj
NOVA POMLAD
Srce je kakor to nebo, ki modro nad menoj visi, in kjer oblački plovejo.
A v okna veter se lovi,
ki v sončnem lesku dremljejo,
v očeh pa sonc« se iskri.
In v mojem srcu je lahno: povsodi, glej, sinjina dni in pesmi moje te pojo.
273
Dušan Zeljeznov
BRCKO
Raz minarete poje svečenik v ekstazi in spodaj ob vodnjaku stopa mlada četa. Od sonca žgočega je kaldrma razgreta. Pojoči glas mladine se gubi ob trasi.
Slone ob mizah kot ob praznikih možje
in mimo nas bosanske žene v feredžah hitijo. —
Pod našimi koraki ceste se prašijo
in spredaj prapor vihrajoč v nebo se pne.
Ko pa zvečer ob progi ognji zagore,
utrujeni poležemo na rosna tla
in iznad rek nalahno vleče se megla ...
Ob rosi se še vsi omamljeni zbudimo: Nad nami je neba obok vse čez razpet, na prsih pa je šopek nageljev pripet...
Brčko, julija 1946
Lojze Krakar
KO BEZEG BO NA GMAJNAH CVEL...
Ko bezeg bo
na gmajnah cvel, bom s tabo šel
tja v gozd, v pomlad, z roko ti pleča
bom objel, ob tebi sel
v večerni hlad.
274
Na ustne dal
ti bom poljub . Brez svetlih sanj
in brez obljub prižel te v svoje
bom roke in ti prisegel:
ljubim te!
Lojze Krakar
PADLEMU PRIJATELJU
Sredi dolgih poti
je naju srečaval bodočnosti čas, sredi mladih poti
pogledala rada v njegov sva obraz vsekdar je za naju imel
lepe, blesteče oči, vsekdar nama rad razodel
je zglajene svoje poti.
Da v njega so morju čeri —
kako bi takrat mu verjela!
Saj upala nisva se, smela —
preveč sva imela moči.
Potem sva odšla. — V tvoji poti je kmalu prepad zazijal,
a mene na cesto široko
je čas s svojo silo pognal.
275
France Filipič
USPAVANKA V TABORIŠČU
Tiho, le tiho, zaspite predragi, vrata zaprta so, straže pred pragi, žice visoko so k nebu se vzpele, žarnice so na stebreh zagorele, niti tema ne predre na dvorišče, samo spomin vas nevidno obišče.
Tepli so vas, zdaj skelijo vas rane, ustnice so od vročice izžgane, žene poljubljajo jih iz daljave, deca pošilja vam v sanje pozdrave; hrapave deske so, trda so tla, spanec vam bedno ležišče rahlja.
Smrt je vstopila, privzdiga odeje, žrtve odbira in nemo jih šteje, konec je groze, pretepanja, boja, lepa, svetla je dolina pokoja. — Tamkaj ni žic in ne biča, ni glada, človek pod težkim bremenom ne pada.
Zvezde se vračajo z zemlje v nebo, daleč v polnoči zvonovi pojo, daleč v polnoči topovi grmijo, daleč v polnoči svetovi gorijo. Vrata zaprta so, straže pred pragi, tiho, le tiho, zaspite, predragi.


IZ SODOBNE CESKE LIRIKE
VZKLIKANJE HERODU
Josef Hanzlik Mi
otročdči v srajčicah s katerih so krvave srage že davno sprane smo se zbrali
kot nam je bilo zaukazano in vzklikali bomo kralju Herodu
Nam pobitim otrokom
je bilo namenjeno posebno mesto v nebesih
Tu je gozd
pobi rastlin in zveri
in sivih votlin ki vanje lezemo
Mi najmanjši mrtvi
smo nekdaj verjeli
da je bil kralj Herod
zlobnež
ki nas je dal pobijati
iz golega zverinstva in praznote srca
154
Toda rečeno nam je bilo:
Poglejte gozd ki v njem zdaj prebivate
celo najdrobnejše ptice pevke
tu bivajoče jedo mavričasto barvni mrčes
da bi se zdebelile
za goltance divjih mačk
majhne kače požirajo miši
velike pa kunce im drugo zverjad
volka ki' davi ovce
bodo bolnega lastni bratje raztrgali
In tudi rastline in rože
druga drugi branijo rasti
druga drugo dušijo si kradejo prostor v tleh
in kos sonca
Toda še hujše
je med ljudmi
v njih poleg živalskega besa
živita sovraštvo do bližnjega
in ostrina duha
s katero izpolnjujejo silo ubijanja
Tako so nam govorili
in mi sivi angelci
smo goltali grozo
in se stiskali globlje h koreninam dreves
in zahvaljevali smo se
da v tem krvi lačnem gozdu
nismo resnično živi
Oni pa so nadaljevali:
Ni je med ljudmi ljubezni
kakor je sploh ni na živem svetu
Le kralj Herod
je nadvse ljubil
vas snežno bele človeške mladiee
in dal vas je osvoboditi življenja
da bi vam prihranil
njegove brezmejne muke
Hvalite svojega rešenika
in če vas obišče
obsujte ga s klici in pesmijo
155
Bili pa so med nami taki
ki so ta hip zavpili
da v življenju je ljubezen
da jo še zdaj pomnijo v dlaneh
in da je bil kralj Herod
le prosiaški ubijalec
ki naj bi ga razkosali
s sekiro — mesarico
posamezne dele njegove
pa vrgli zverem
toda drugi izmed nas so jim mašili usta kajti polni sta nas radost in hvaležnost do kralja
in še smo sveto poslušali:
Hvaliite da ste bili obvarovani sveta
doline solz
kjer pravičnost pravijo
slepi vlačugi s tehtnico
ki je vse odprtine svojega telesa
spremenila v vodnjake kuge
hvalite kralja Heroda
ki vas je odrešil s preobiljem ljubezni
In nas so oblile
solze obžalovanja
nad lažjo ki kleveto
ki smo ji pravkar verjeli
in smo vili presojne roke
v hvalnici resnici ki nam je bila razodeta
in naposled smo se zbrali tu
okoli žrtveniika
in vadimo svoj spev
in se radujemo vzklikanja
Herodu
ki nas bo v drugo prišel moril

