Soneti o ljubezni in o smrti
I To so besede, ki jih še nisem govoril, zeleno bilje v besednjaku sveta. Dvigam jih k sebi iz temnih morij tišine, ki je v govor prešla.
Polpozabljeni živi ogorki aprila, ki več ne pečejo, a razsvetljujejo dni, kot bi nenadoma segla vame mila roka dekleta, ki v grobu leži.
Bela roka, osvobojena vsakršne teže, muzika davnih zvokov, rahel dotik iz večnosti — o, blago obrežje za sedanjost in jutri rešenih slik!
Gledam jih čiste na vzvalovani gladini
in vidim: sam se, ves bel, utapljam med njimi.
II In vidim, kako neutrudno in vztrajno se vse živo spreminja v prah, kako raste samota, kako so brezkrajno dolge sence pozabe na mrtvih rokah.
684                                                                                                                          Tone Pavček
V tvoji senci kot pod zvezdo ugaslo stojim in čutim svetlobe dlan, kako me boža, ko tipa skozi zarastlo preddverje v moj puščobni vsakdan.
Drobec se lepi k drobcu, svetloba odstira podobo, vrača čas prvih plavic. Z njim silim za soncem, ki na zahodu umira, in iščem v njem pota do tvojih zenic,
da vstaneš vsa taka kakor pred leti
in dahneš vame: Kakšno razkošje živeti.
III Kakšno razkošje živeti, kakšen mogočen čar! Biti. Ne v zemlji trohneti in postajati prhka stvar,
ki se nanjo zemlja seseda in sama razsipa v spomin onih tam zgoraj, katerih beseda ne more do mojih temin.
Kakšno razkošje hoditi po zemlji v jutrišnji dan med hudim in čudovitim in se zapletati v trnje sanj
in ne poznati, kako samo trohnoba stiska moje belo telo.
IV Tvoje belo telo sije
v neki nestvarni krajini, temne lise na njem krije nežna roka s spomini.
Tvoje belo telo ko kelih k ustnicam svojim dvigam, s čistostjo angelov smelih stavbo nezemsko zidam
685
Soneti o ljubezni in smrti
iz božanja, stiskov in krikov, iz blata in mesečine, dom bogov in malikov in zmagane bolečine,
ki se izvija iz plašča ujetosti in v pesem razrašča.
V Pesem. To je tvoja nekdanja podoba — ptica, ki leti soncu v objem. Pesem. To je tvoja zemska usoda: cvet v grobu in cvet na njem.
Vse, kar v srečni muki nastaja in najde odmev in svoj zvok.
V  izpraznjenem srcu drobec raja, praznik stvari in neodraslih otrok.
V  tvoji pesmi se gnete aprilsko cvetje, radost spočetja, dušljiva noč,
vse, čemur se čudijo zvezde, drobne in ostre, kot tvoje prsi nekoč.
Tvoja pesem še ni podobna ženini pesmi, je prispodoba razkošja prvih ljubezni.
VI Koliko razkošja. Koliko sladostrastja! Vsepovsod. Vsepovsod. Dan se utruja od mladega rastja. Senožet. Hosta. Ženska. Pot.
Življenje diši po razgretih telesih, po potu, po znoju, po pazduhah. Iz žil vzplamtevajo rezki kresi in na pologu se vnema še vlažen mah.
Mah je nad tabo, mah večnih enakonočij, a ti ostajaš in s tabo tvoj čas, kot ostajajo otroci, večno umirajoči, večno živeči angeli v nas.
686
¦ Tone Pavček
Zato na pomlad, ko trave vzbrste, veter šepeče v njih tvoje ime.
VII     Tvoje ime, v kamen vklesano, spira aprilski dež.
A jaz sem te skril na poljano, med trave in rž,
z belimi sanjami in z obeti, z vso modrino lanu, da si taka, kakor pred leti s kitami do pasu.
Tvoja je zemlja in ti si njena, sama zeleneči april, za zmeraj mlada, prosta bremena najti kakršenkoli cilj,
za zmeraj kot valujoči lan ujeta v svoj večno mladi dan.
VIII     Dan, kot vsi drugi dnevi, samo zarja tako dolgo umira. Čudne otožnosti zvrhana mera. Motne stvari življenja zapirajo dveri.
Kot da je vse izrečeno, za polkni zaprtimi niha nihalo monotono svoj večni: kaj bo ostalo in diha vame v odgovor: vseeno.
Mila roka iz preteklosti vabi v temni govor zagrobne tišine in predme razsipa spomine za pot v prihodnost ali k pozabi.
Gledam jih čiste na vzvalovani gladini
in vidim: sam se, ves bel, utapljam med njimi.

Soneti za besedo
DOKONČNOST IN VEČNOST
VIII
Črta. Komaj zaznavna siva pika. Nekje tamkaj na samem kraju. Nevidna nekoč v lahkomiselnem maju, zdaj se je skoro dotikam.
Za njo brezmejnost, kamor dokončno se vrne zvok, v prvobitno tišino,
252
Tone Pavček
in mi, lahki, rešeni teže, zdrsimo iz ene v drugo neskončnost.
Vmes je samo to romanje k črti. A čim bliže smo ji, vse bolj v nas sije višina neba, vse več luči je in vse manj smrti.
Tedaj začne zoreti v prsih človečnost kakor seme za večnost.
VIDENJE Videl sem, kako so odšli zmagovalci vsaksebi in pozabili na zmago, videl, kako so odšli poraženci in niso več mislili na breme poraza, odšli svatje z gostije, pogrebci s pogreba in pozabili oboji na mrtvo ohcet, na maloprej živo smrt.
Zdaj se ne vidi več, kdo so premaganci, zdaj se ne loči, od njih zmagovalcev, ne ve, kdo so svatje ne kdo so pogrebci; eni in drugi in vsi hodijo v vseenost, med zmagami in med porazi kakor iz smrti v smrt.
Tako sem tudi jaz odšel
čez razvaline vseh svojih smrti
in znova začel za pot
postavljati kamen na kamen.
Hodim. Brez misli o zmagi ali porazu
v belo, ki je bolj od svetlobe belo
v beločnici mrtvih.
SVETLOBA Luč gori na goličavi. Luč.
Mračno srce preseva, da včasih sije
ko kelih zlat. Takrat
pride vanj bog od bogvekod, iz neba, iz zelenja
mladosti, iz čiste dobrote, morda iz življenja
mrtvih. Pride svoje zrnje sejat.
253
Iz »Goličave«
In potem se kakor na samem dnu
stvarstva zasveti njiva poseva
rži med plavicami ali lanu
in goličava sije
v kratkost človeškega dneva
ko diamant.
Tako se enkrat v desetletju prebije
trava
skozi asfalt.
ZELJA PO VELIKEM
Pesmi o moji deželi
Ta skala ni za ena sama ramena.
Ta bolečina ni za ene same prsi.
Ta kri ni za ene same žile.
Nas bi moralo biti na milijone!
Da porazdelimo bremena,
da postoterimo sile,
da se opremo enkrat in za vse čase
nase
na tej žemljici beli.
Morda nam bodo potlej obzorja bliže in bomo laže nosili križe in bolj nemoteno peli svoje žalostne viže.
BRIDKA LEPOTA Lepa je moja dežela. Bridkosti polna. Sem je stvarnik sej al nemir in lepoto, ki je skoraj popolna, in žalost, kot je ni na svetu nikjer.
Nikjer ni zemlja tako skromna in radodarna, nikjer ne pride lastovka tako hitro na jug, nikjer ni nikoli tako bledikava zarja skozi stoletja ohranjala up.
Nikjer trave z Jurijem, svojim patronom, ne veseljačijo tako dolgo v jesen
254
Tone Pavček
in nikjer ne kriče še pod betonom o zelenem spominu svojim ljudem.
Nikjer niso hoste tako skrivnostne z brezni in grapami, ki jih je zlo polnilo s trupli, da njih belo okostje sije potomcem v neprijazno temo.
Lepa je moja dežela. Lepa do muke. Samo tu gruli prsteno grlo rim. Samo tu so tudi groze manj hude. Samo tu lahko živim.
POT Sama se zariše neka pot prej ali slej
v tvoje življenje podobno kot črta v dlan. In tudi če nočeš, moraš po njej z njo in sam s sabo zaznamovan.
Tako kot po tujem načrtu živiš tako v dobrem kot v zlu in pod strogim nebom besedo loviš v svojo temo in v svojo luč.
Tako pritavaš skozi vse grape in čase k sebi. Do tam, koder dalje ne da se. Na neko skalo, v kakšno kotanjo sedeš, zamižiš in vidiš: Prišel si do zadnje besede
za zadnjo pesem. Njeno ime bodi ljubezen.

Poganske trave
I Pomladne zastave, rožnate čipke šume zaljubljencem z dreves in vse besede, ovalne in gibke, nosijo strd v uljnjake teles.
Svet se vrti po nevajenem redu, prežarjen od srčnih svetilk. Semena hodijo k obredu na praznik plojenja bilk.
Zemlja sluti prihodnjo nosečnost in ima miren, poduhovljen obraz. In v ptičjih gnezdih domuje večnost, ki s pesmijo zmaguje čas.
II Kot prožna, gnetljiva gmota se na široko udaja svet. Po cestah hodita lepota v kavbojkah in smeh deklet.
594
Tone Pavček
Gibki koraki, zibajoči se boki, blizu so zvezde in daleč tla. Razmaknjeni so neba oboki z oblaki nedohitnih želja.
In krožijo ko blesteči planeti po orbiti aprilskih dni. Od njih pokrajina se sveti in po sinjem cvetju diši.
Za njimi ostaja sled
svetlobe in tu pa tam kakšen cvet.
III
Mlade njive, hrepeneča ravnina neskončnih možnosti semen. Kot preganjan pes uhaja temina. Dan je žrebe brez stremen.
Popje se debeli, toplota rase. Vse težja postaja srčna stran. Melanholiki gledajo vase in srce jemljejo v dlan.
Nekaj se mora zgoditi. Po sredi teles kot prek njiv krožijo strdki, nabiti z močjo kot eksploziv.
Še malo in čipkasto polje povprek in počez se prekolje.
IV
Kako hitijo dihati trave, kako se vzburja milijon življenj! Strast piše nore postave trdne kot divji dren.
V polju zeleni sok polje in pljuska v zvrhan razor. Vsemu živemu spirala volje se vzpenja strmo navzgor.
595
Poganske trave
Razpršeni zvoki gostijo se v jasen, odmeven zvok in kot privid nad čarovnijo se dviga dvoje rok
ljubimcev, ki v žerjavici svita vsa bela in čista gorita.
V Strah te je. Strah me je. Marsičesa. Hip je do zla omamljen, duša, bolj bela od telesa, drhti pred razdejanjem.
Drhti pred razdejanjem, ko se kristalni dvorec zruši in bo čez čas nastanjen nov bog v nesmrtni duši.
Nov bog v nesmrtni duši, ki z močnimi rokami na skali, ki se kruši, iz razbitin nov dom postavi
za sive dni, svetle minute, ko slast lepe, ko noži krute.
VI Pokončen vrisk ko blesk mladoletja in večni poganski gon. Ne išči, nikjer ni zavetja: z ognjem se bliža spuščeni konj.
Kože nežna belina sije
v ubrano prepletanje sap.
Svetloba poživljajoče lije
čez pokrajino ko blagodejen slap.
Od onstran, iz nespoznavne daljave gledajo neke znane oči, v ustih okus po kislosti trave, v grlu neizgovorjena beseda tišči,
596
Tone Pavček
a v zemlji, med biljem zelenih žit gorijo vroče sledovi kopit.
VII Hvala za to telo, bedno, a tako moje. Hvala za dvoje rok, ki dotipajo tvoje,
hvala za nos, uho, za vonje in zvoke, ki skozme lijo in se točijo v boke,
hvala za usta, zobe, za jezik, za grlo, za zvočnost besed in njih lavo zamrlo!
Hvala za to telo, edino za vedno, s krvjo in strastjo, razkošno in bedno,
za telo, ki z menoj neločljivo potuje prek zemlje v zemljo, ki naju razsuje.
vni Nisi telo še, nisi še lice, nisi še smeh ne jok, si samo rožnati plod v zibelki maternice.
Si samo možnost blesteča, drobcena bilka sveta iz srca do srca, čudež, jutrišnja sreča,
ki prideš na ostri klic bolečine pradavne, da te pozdravijo zmagoslavne bele zastave plenic.
597
Poganske trave
IX Po belem svetu misli črne hodijo nekaznovano: človek se komaj dobro obrne, že ima v prsih rano.
In potlej nosi jo in skriva in čaka, da se mu zaraste, a črna kri vseeno zliva se vanj še izpod kraste,
plodi nesrečo in zastruplja ga z zlom, s strupeno travo. Tako se človek sam pogublja, gubi svetlobo trepetavo,
ki druži nas na belem svetu kot zvezde na visokem nebu.
X
Dan se je spridil. Tišina kot strjena smola mezi. Podsuti breg. Brezkončna ravnina zalita z molkom v nebo kriči.
Nikjer ptice in ne človeka. Travam in uram zastal je gib. Nebo in zemlja sta brez odjeka. Boleče tolče srca utrip.
Samo zgubljenost in prepuščenost v prostoru, kakor se seli noč. Kot kazen boli zapuščenost in kakor krivda nemoč.
Zdavnaj bi morala molk zajeziti z lakoto lačnih. In bolj ljubiti.
XI Ležimo proč, v hrib, k pušči, na kamen, v kamen. Daleč. Nekam, kjer se na samem slanost iz solz izlušči.
598
Tone Pavček
Kjer pred zvermi in pred sabo
najdemo streho,
v telesu kamna uteho
in misel za rabo.
Da nam ne vzamejo obraza, da nam ne spraskajo rane, da samo nam ostane trpka zavest poraza
in v kamnu dobrodejen hlad. O kamen, brat.
XII Priučil sem se trdim besedam zemeljske govorice. Vse bolj jasni se, ko gledam besedam v prsteno lice.
Trdnost ravnotežja si išče, golota ne straši, videz ne bega: pod nogami kali besedišče resnice, ki pote sega.
Priučil sem se trdim besedam govorice iz zemlje. Vse manj vznemirjen gledam, kako vztrajno me jemlje
in vem:
po malem iz sebe odhajam in vanjo prehajam preprost in nem.

PESMI To je pesem o Spančkovi Ani. O ANI Moji mami.
O gruntarski dekli z ljubeznijo. I O njenem vandranju in žeji po zemlji in o njenem odhodu v nebo.
Rojenice z dolenjskih gričev so ji odmerile hud zaklad: vanjo so položile glad, ki ji telo je in dušo bičal.
V dlan so ji dale žulj,
v prsi nemirno ptico,
da je šla po ljubezen in kruh
skoz življenja žalostno veselico
od njive do dnine, od jutra pa do noči. Zdaj drsi med spomine sredi prednikov v večnosti.
747
Pesmi
Ko je prišel njen čas, je povezala culo in kakor v nebo od nas se sprehodila v minulo,
da bi ostala med šmarnico, med travami, kamni, med nami. Kot gospodarica z ljubeznijo. Kot pesem o Špančkovi Ani.
II. Nič ne vem, kdaj so, če so, a tako pravijo, da so zares pomrli vsi moji, vsi v naši družini. Ostala sem sama, pa me daje srce in me noge bole, da ne morem za njimi.
Pa bom vstala, ne bom poležavala, culo povezala in bom odšla svoje iskat.
Ne vezite rute mi, ne glejte za mano, a tiho zapojte mi tihceno pesmico tisto za Ano.
III. S hriba si šla
bosa in v sami srajci doli v dolino svoje iskat.
Pa so te klicali znanci, pa so te ustavljali vsi, ki so šli mimo,
748
Tone Pavček
in spraševali
tisoč reči.
Kje imaš plave oči?
Kje imaš mehke dlani?
Kje imaš rožnata lica?
Kje imaš sina?
Ti pa si dalje šla, jagode molka prebirala in si si mislila: Kar je bilo, je bilo, vse je davnina, daljina, in sinja sinjina, sin.
Vanjo utonila bom. Konec je dnin. Grem po svoj Ion.
IV. Na pragu gostje kasni jemljejo slovo. Roke v črn predpasnik padejo same in že je noč.
Z neba se spušča modrina rajnici k nogam.
Zvon mirno, dogovorjeno naznanja, da so odprta vrata v hram večnega mirovanja.
IZ SLOVENSKIH PESMI
Prva
Samo to pesem imam, samo to pesem imam, temna po meni grebe, a nimam več tebe.
Ti si se v nič razdal, ti si se razdejal za druge, za ljubo, zame, zase izbral temo jame
749                                                                                                                        Pesmi
in to slovensko smrt. Zdaj te mrtvega nosim na rokah in vate zazrt vse dobre bogove prosim
ne milosti, a da bo mimo ta čas-nečas, da na počitek rimo najdem še jaz.
Tretja Pozno je, Pozno. Po smrti diši. Neustavljivo. Grozno. Korak in si v nji.
Po smrti diši
pod našim nebom
in srce zvoni
kar naprej za pogrebom.
Po smrti diši. Si ti? Je tvoj bližnji? Vseeno. V vrsti smo vsi. In ne ubežiš ji.
Vsi smo kakor iz iste majhne zakotne vasi. Slovenske. Nečiste. Po smrti diši.
Peta Tudi tebe lahko zadene iz jasnega.
Videl sem te, kako si skrivaj pogledoval sina, kako sta silila vate strah in tišina od bogvekod, iz nekega temnega dna.
750
Tone Pavček
Tudi tebe lahko zadene iz jasnega. In potlej postanemo kakor ena družina. Svetu vse bolj zastrti, v sebi vse bolj polnost in bolečina.
Tedaj ne bomo več
ne beli ne črni
ne rdeči ne beli,
a vsi, kakor se reče, naši,
mejaši večnosti,
za rano večji, z rano zaznamovani.
Bomo. S trpko brljivko v sebi,
da se vidi tema,
da se vidi sesipanje zemlje,
črn trak prek srca
in bela roka smrti
pred nami.
Zadnja
Kako Slovenci lepo umiramo, vztrajno in ne ravno počasi, iskalci popolnosti scagamo, shiramo, še preden se stečejo naši časi.
A tudi umiramo tako po slovensko: z vrvjo, v vodi, s strupom in s plinom, zmeraj nekako slovesno in hudo resno, kot bi šlo za boga ali za domovino.
Nekoč, morda kmalu, pomremo do zadnjega. In potem, še preden zgnijemo v jami, dajo nova imena vsemu na tem koščku sveta, a smrt poimenujejo z nami. . .


SONETI I ZA BESEDO
Kot sadež kutine, ki so za vonj ga dali med perilo, sem vase shranil staro bol za upanje na milost,
da ptičje noge poteko čez opustele senožeti in da v izropan bogkov kot se kakšen dober duh naseli.
Zdaj pričujoče v meni biva, obhajam se in mučim z njim, ko se kot žalostna svetinja zasveti strdek od krvi,
hoteč iz smrti in iz bede poteči v živo moč besede.
722
Tone Pavček
II
Molčanja naša grde zarastline, lišaj na ustih, v grlu, vsepovsod od prve izjecljane jalovine do že privajene izdaje rok,
do kimanja in brezizrazne sline za zidom zob in večanja poškodb. Nem jezik tipa kraste bolečine in živo tkivo govora tam spod,
a se mu molk samo in sam odziva kakor pretrgan in neploden krik. Gluhota kakor kazen v prsih biva in zdi se večnost njen najmanjši hip.
Tako ves čas svoj hudi molk molčimo tuleč v nebo, naj gre ta kelih mimo.
III
Neizgovorjene besede apnijo grlo kruto in trdo.
Steber molka se dviga strmo v mrko nebesno zrklo
kot roke vpijoče:
O bog, če je mogoče,
očisti grlo,
z molkom zasuto, umrlo.
A na nobeni strani se ne odpro nikakršna usta. Goličava se z molkom hrani. Goličava. Mrka in pusta.
Obljudi jo le molk en sam. Poslednji molk. Na hudi dan.
723                                                                                                                       Trinajst pesmi
IV
Z mnogimi govorim besede daljav ali bližine, ki jih komajda slišim in ne razumem -šum neobvezen, ki pride in mine, a ne preraste v govor ne v zvoke strune.
Z mnogimi govorim, kot da se menim tako o vremenu in hkrati poslušam, kako se neko drugo narečje peni od mnogoglasja; to je tedaj, ko duša
govori s tabo v jeziku tišine. Tedaj slišim in čutim, kako name legajo tvoje gole besede, polne miline zvezd in prsti, kako me, težke ko kamen,
pritiskajo k tlom, h koreninju stvari, kjer se govor spočenja in molk prhni.
V
Ljubim svoje tišine in v njih mala rojstva besed: kot od neke nezemske bližine je lep ta robati svet.
Na nezaceljene kraste prihaja s prvim zlogom smehljaj. Svetloba nenapisane pesmi raste in taja se muke temni sijaj.
Tako zmeraj znova veliča tišina svetlobo neba in človek se seli iz hrupa niča tja, kjer je zares doma,
kjer mir je bolj večnost kakor tišina, bolj milost kot bolečina.
724                                                                                                                          Tone Pavček
VI
Ni več besede v nas. Gluhota kriči ko kazen: iz mita smo sestopili v čas do onemoglosti prazen.
Topa sivina. Le tu pa tam vzgib vetra kakor spomin na vznesenost. Nismo in ne bomo prišli na hrib: prehitela nas je vseenost.
Tako vse enolično gre v svoje nehoteno zakotje, v čas, ki se nekega lepega dne skotali v izginotje.
In nikogar ne bo, ki bi postavil kamen in križ in rekel: Amen.
VPRAŠANJE Pravijo - samo beseda ostane.
Potem ko si vse drugo vrgel v vodo, potem ko je vse drugo odneslo, ko se je vse drugo razsulo, potem ko si gol na obrežju klical za vsem izgubljenim in izgubil še glas -ti je ostala beseda?
IZ SLOVENSKIH I
PESMI                                                    B. stihu
Ni malih smrti, vsaka smrt je velika. In med njimi je ena, nam dodeljena, ta naša nora slovenska smrt.
725
Trinajst pesmi
Nad zibko sloni, po zrelosti grabi, spodjeda dom. In kakor srce-zvon v izvotljenih prsih k uničenju vabi.
Kot da z gore v goro čez naročje dolin neka temna pošast vseuničujoča strast bere svoj črni brevir, opravlja svoj zli zločin.
Molimo k travam zelenim, ovešenim z roso kakor z življenjem za naše razbičane ude, za naše uvele duše, da drugače umro, da ne uniči jih zlo -ta naša nora slovenska smrt.
II
Moja dežela je dežela veselih ljudi. Smejemo se celo plešoč nad prepadi. Za jutri nam kdovekaj ni. Bo že kako, po stari navadi rekamo in rinemo dalje.
Gospod nam je to žemljico dal in sami smo jo na pol izgubili. Bogaboječneži, naivneži mili bili smo ne enkrat izdani in cesto imenovani: drhal.
Po krivici. Saj smo skromni in pridni. In majhni kot naša dežela in naša strast. Sami sebe ljubeči, nemalo previdni
726                                                                                                             Tone Pavček
ostajamo živi in ubogljivi za svojo malo oblast.
Majhna je naša dežela. Ena najmanjših. Od vseh strani zagrajena z gorami ali z vodami in z vsemi nami. Dežela veselih ljudi. Nevesele prihodnosti.
III
Vidim: še zmeraj raste drevo pod nepriljudnimi okni časa. Tisočkrat bičano, tisočkrat zlomljeno, v koreninju zasekano -še zmeraj raste drevo, čudežno, zemeljsko — živa upornost Krasa.
Vem: sekali so ga vztrajno,
sekali so ga kruto
prišleki s severa,
prišleki z juga,
z zahoda in z vzhoda,
a še zmeraj raste drevo,
čudežno, zemeljsko
z vejami do visokega svoda.
Slutim: z njega slej ali prej sami nažagamo vej, sami ga kar tako s samomorilsko strastjo bomo hoteli podreti, sami mu skopljemo grob. Bo še rastlo drevo, naše uporno drevo sredi prihodnjih stoletij?
727
Trinajst pesmi
IZ PESMI O GOLICAVI
I
In rekli so mu vsi po vrsti: Pojdi od nas.
Naš dom ni tvoja hiša,
naša miza ni za tvoj boglonaj,
naša streha ni za bliskanje dvomov,
tvoja pot gre drugod kakor naša,
v drugačen jutri in drug čas.
Ni se vprašal, če je resnica izgovorjeno, ni preverjal, kaj mu je naloženo in ni tožil po izgubljenih stoletjih vandrovcev in vagabundov vseh časov: greš po poti, stokrat prekleti, greš po poti, tisočkrat sveti.
Šla je v celeč, navkreber in bila je posuta z drobnimi zrni vere in z gostim mrakom samote. Šla je mimo samotnih dreves v vse večje golote, a bila je edina, po kateri je moral iti in priti k sebi.
Pot je vodila na goličavo.
Neke ptice so bežale v daljavo,
proč od popotnika, ki je šel dalje
in vedno bolj čutil, kako se noge
udirajo v pesek in kako daleč
so že glasovi tistih, ki so mu rekli:
Pojdi od nas.
Čas
pa je stal navpično nad njim,
nepremično kakor stražar
s kopjem v nezmotljivi desnici
in terjal odgovor za vsako stvar.
II
Spominu J. U. Kaj te črne žene gredo čez strnišče naravnost meni naproti?
728                                                                                                                          Tone Pavček
Kaj te temne vestalke neso skrito, meni namenjeno v roki?
Križ neso
na hudi dan,
mrzel
za v mrzlo dlan.
Kaj te črne žene počno hudega z mano? Kdo so, čemu me poljubljajo in jočejo neprestano?
Ta poljub
je slovo
od vseh muk
za odhod v nebo.
In potem razpade v temo življenja živo besedišče. Črne žene še bolj črne gredo same nazaj čez strnišče.
III
Preden misliš oditi iz doma svojega jutra
ali iz hiše večera,
preden zagrneš okna, zakleneš vrata
in zaloputneš polkna, preden si rečeš -
sem se ne vrnem nikoli več! -
stopi na vrt.
Glej, kako polno diha cvetje,
kako sapa hlasta po vonjavah,
kako ptica kliče k bogu življenja.
Za koga, če ne zate, je to razkošje zelenega,
je ta sila nepotešenega,
je ta možnost še nerojenega,
so ta nepresihajoča hotenja
in z njimi ta neuničljivi dvom?!
Stopi. Tudi to je tvoj dom.
729                                                                                                           Trinajst pesmi
Stopi na razmočeno zemljo, da vtisneš
svojo edino sled vanjo -
saj ne ostane,
kot nič ne ostane -
a vendar stopi. Naj se prilepi zemlja,
mastna in blatna, nate,
da bo korak ob slovesu
težji in bolj počasen, da ne dosežeš
prehitro tistih dokončnih obrežij
časa, ki ni več tvoj.

KMEČKE PESMI Tone Pavček
PREŠERNA
Zdaj pri nas ženo trte za novino in ljudje pijo iz litra staro vino.
Zdaj je tisti čas, ko prav vse se ženi, ko za dolg obraz se nihče ne meni.
Ej, in v meni vre, ustne SO' spočite. Daj, srce, dekle, grudi valovite
in pojdiva kam med mlado zelenje, da spoznava tam srečo in življenje.
Naj še vonj ljudi
v tem pomladnem letu
enkrat zadiši
po vsem božjem svetu!
Saj je tisti čas, ko prav vse se ženi, ko za dolg obraz se nihče ne zmeni.
312
ŽALOSTNA
Tam na koncu polja oreh, že suh, stoji, resen, teman in strog kakor nagrobni križ.
Ni vse tako, kot se zdi brezskrbno, veselo: mnogim se je življenje zapelo da človeka boli.
In naprej ne gredo in nazaj ni poti. Kakor na mestu drevo štejejo svoje dni.
Človek je čuden patron, ki ga ne moreš umeti: oni za božji Ion ne morejo živeti.
Saj jim je vedno težko, saj jih vedno boli, ker že dolgo vedo, da so na koncu poti.
Tam na koncu polja oreh, že suh, stoji, resen, teman in strog kakor nagrobni križ.
313
RESNA
Pri nas življenje teče kakor vino iz laja v prazne sode na jesen. Pri nas srca ne skrivamo v črnino, čeprav ni vsak pošten in ne iskren.
Pa vendarle nikjer ni v srcu mraza, je le svetloba širnega polja, kot ni v življenju zmage ne poraza, ker eno z drugim sproti se ravna.
Tako vsega je tu in z vsem je delo. Tako smo kot trobentice ljudje: ta piska žalostno, a ta veselo, a tretja niti piskati ne ve.
Pa se samo v pomladi komu stoži, ker je morda podvomil v svojo pot, da še mladost in moč tako ne kroži, kot gre kozarec po mizi naokrog.
Saj je lepo, ko v poznem se večeru fant prvič k oknu deklice poda, ko sam trepeče v blaženem nemiru, a ona še poljubljati ne zna.
In ustnice so temne še in vlažne — nekoč krog njih bo črna njiva gub, in ni v pogledih še besede lažne — nekoč bo laž in skrb, morda obup.
Življenje konji so in voz na poti, ki v zaželeno daljo ropota. Tega povozi, drug se v smeri zmoti, a slednji se do konca pripelja.
Da pa izmeriš cesto' in daljino, potrebno je srce in mnogo dni, da človek dozori kot v sodu vino, ki s časom barvo in okus dobi.
314
GODČEVA
Vso noč meh poje zaporedom, vso noč harmonika igra. Kot da ta fant pod milim nebom ničesar drugega ne zna.
Vso noč le žalostne, otožne o ljubi s sinjimi očmi. Kot tipke bi bile nezmožne igrati take za ljudi.
Ze res, da zdaj smo v mladem letu, ko zeleni po vseh bregeh, ko zasvetila se dekletu je prva iskrica v očeh,
pa le ne gre takole peti na isto vižo vse noči, saj mora človek razumeti, da enkrat in ne sam živi.
Saj je še toliko povesti
in toliko neznanih not,
da res ne gre se ustavljati na cesti,
ko še do njih ne veš za pot.
Zatorej konje v dir poženi, naj mine neveseli kraj in sebi pa ljudem poštenim drugačno pesem zaigraj.


IZ STAREJŠE RUSKE SOVJETSKE POEZIJE
USTVARJANJE
Anna Ahmatova
Tako je: neka trudnost me prevzema, v ušesih bitka ur ne popusti, v daljavi jeza groma, ki pojema. Vsak vzdih in vsaka tožba se mi zdi ujeta med neznanimi glasovi, zožuje se nekak skrivnosten krog, dokler se med šepeti in zvonovi ne vzpne en sam, vse zmagujoči zvok. Tak tiho je okrog, da se začuje, kak raste trava, in njegov korak, ki se po travi s torbo približuje ... A že je tu besed signalni znak in lahkih rim zveneče perotnice, tedaj razumem, kaj mi govore, in že skrbno zdiktirane vrstice na snežnobelem listu obleže.
PREDRAGA, PRAZNIH, OBIČAJNIH Boris Pasternak
Predraga — praznih, običajnih pogovorov zatohli zrak. A ti — nerazodete slave novorojeni besednjak.
A slava — šibke le privlači. O, ko bi ravne je se vzpel! Pa tudi tak bom, — ne z berači, z družino v rodni jezik smel.
Ne vrsta pesnikov za njima, zdaj cesta, živa meja, breg poletje z Lermontovim rima in s Puškinom gosi in sneg.
391
O tudi jaz bi rad po smrti, ko bom zaklenil in odšel, tesneje kot srce z osrčjem se rimal s tabo in objel.
Da v prepletenem sozvenenju bi komu tanki sluh zastal ob tem, kar pijeva v življenju, kar bova pila z usti trav.
NA JUTRANJIH VLAKIH Boris Pasternak
Ko smo pred Moskvo zimovali, so me skoz inetež, mraz in sneg nujni opravki v mesto gnali po sivih, jutranjih poteh.
Ob zgodnji uri sem odhajal, ko skriva cesto gosti mrak, in skozi temni gozd se majal moj škripajoči je koiak.
Za vrbo vrba mi od barja čez progo je nasproti šla. Nad hladno jamo januarja visele zvezde so z neba.
Pred poštnim sem se po navadi in pred številko štirideset umikal v jarek in k ogradi in šel na vlak ob šest deset.
Luči potuhnjeni razori so se znenada zbrali v krog pred oglušelimi predori je brizgnil žarometa lok.
392
V vagona gorki in zgoščeni sopari sem se ves predal slabosti stari, prirojeni, vsemu, kar z mlekom sem sesal.
Skozi preteklih dni zrcala, skoz leta bede in vojska je nemo v meni zasijala neponovljiva Rusija.
Premagujoč oboževanje sem gledal, znova ves prevzet, ključavničarje, predmestjane, dijake in kmetiški svet.
Brez sence hlapčevstva, ki vzklije in večnih stisk, bili so vsi, skoz bedo in novotarije so mirno kot gospoda šli.
Kot pač na vlaku, razsejani. v stoterih držah po klopeh so fantje in otroci brali z zamaknjeno strastjo v očeh.
Moskva sprejela nas je v mraku, ki se pretapljal je v srebro, in dvojni soj medlel je v zraku, ko smo zapuščali metro.
Potomstvo v gneči se zgrnilo je med izhode; z njim pa duh. spominjajoč na sveže milo in v medu natopljeni kruh.
Prevodi Kajetana Koviča *
393
ZORA
Boris Pasternak
Bil si mi vse, jutranji sij, potem pa vojna je prihrula in dolgo dolgo o tebi ni bilo ne duha niti sluha.
Čez mnogo let sem le zaznal, da me tvoj glas je spet omamil. Vso noč sem tvojo voljo bral in se kot iz nezavesti zdramil.
K ljudem si, v množico želim, v njih iskrost juter dragoceno. Pripravljen sem, da vse zdrobim in vse prisilim na koleno.
In že stopnice preletim, kot da na ulico premrlo zdaj šele prvikrat hitim in na cestišče izumrlo.
Povsod prižigajo luči, pijo čaj, tekajo k tramvajem in preden droben hip mini, podobo drugo mesto daje.
Iz snežink, ki se z neba goste, na vratih metež mreže baja in vsi, da točni bi bili, hite, ne da pojedli bi do kraja.
Čutim za njih, za te ljudi, kot da enak ves njim postajam. Kot jutro mršim obrvi, kot sneg topi se, sam se tajam.
Z menoj brezimni so tačas, zapečkarji, otroci, drevje blago. Od vseh doživel sem poraz in v tem le vidim svojo zmago.
394
PRIHAJA ZIMA
Boris Pasternak
Odprli so vrata in kakor para v kuhinjo splazi se sveži zrak. In vse je naenkrat postalo staro kot ob večerih, ko bil sem mlad.
Suhi in tihi čas. Zima sramežljivo ob vratih, na ulici, pet korakov od nas stoji neodločno ...
Kot da je prvikrat tu. Brez biča in brez vodnika kot slepa za vrbo se vrba v novembrske dalje umika.
Zmrznjena vrba, na reki led. A čezenj povsod kot ogledalo na mizico pritrjen neba je črni svod.
Pred njim na razpotju, ki na pol ga zamel je sneg, gleda v njegovem se steklu breza z zvezdo v laseh.
KNJIGA LJUBEZNI Stepan Ščipačev
Ljubezni knjiga večna obstoji. V njej so samo strani prav malo eni obrnili, s solzami drugi črke so močili, ne da bi znali, kaj bero.
395
Pisali so jo mnogo tisoč let.
Morda pustiva v njej še midva sled.
Noseč ljubezni blažene verige,
nemir in srečo, žalosti poznam
in srečen bom, če kdaj stranem te knjige
besedo eno le dodam.
OSAMELA
Stepan Ščipačev
Ze temna senca se pozna
ti pod očmi, ki suhe so in stroge.
Vem, poročena si bila,
potem poljubljala še mnoge.
a srečno ni bilo srce,
ljubezni prave si želela.
Hudo je .. . že lasje sive,
pa nanj še nisi naletela,
ki bi ljubila ga vse dni,
da v srcu ne bilo bi mraza . ..
In on morda nekje trpi,
ker uzrl ni tvojega obraza.
BREZA M i h a i 1 Isakovski
Tu, daleč od zvedavih je oči nekdaj deviška breza šelestela. K tej brezi hodil sem pomladne dni in čakal, da še ti bi prihitela.
In knjigo pesmi nosil sem s seboj po cele tedne k brezi nekošati. Začel sem brati skupaj jo s teboj in v dvoje sva hotela jo prebrati.
In čakal sem ... A mnogo dni je šlo, a ti se nisi prikazala ... Zdaj breze ni: posekali so jo. In knjiga neprebrana je ostala.
396
ZIMSKI VEČER
Mihail Isakovski
V  belem polju naokoli mrak je, metež, vetra piš ... Ti pa zdaj najbrže v šoli
v svetli sobici sediš.
Sklonjena nad mizo skrila si se v svoj najljubši kot, si se knjigam prepustila, hodiš v mislili bogvekod.
Dan minil je, v hiši stari, po razredih mir je, mir.
V  tebi žalost gospodari, ker si sama na večer.
Pusta pota so, stezice, veter, metež, sneg in mraz. Zdaj ne pridejo družice, da bi krajšale ti čas.
Ceste, pota je zamelo, skoraj moč gaziti ni in le tvoje okno belo daleč naokrog blešči.

Pesmi o zvezdi
Cas se meri po meri človeka in po bližini svetlobe zvezd. A tudi človek ostane zvezda, potem ko odide z zemeljskih cest.
GOSTJA Smrt je še zmeraj tu.
V zraku. Pod stropom. V hiši. Vidiš jo. Tipaš. Slišiš. Smrt je še zmeraj tu.
Kamen od nje ledeni, kamen na hišnem pragu. Tu je. In ne odide kmalu. Z njo smo odslej na ti.
Z nami zgrožena zre pravkaršnje svoje dejanje:
226
fone Pavček
Rano. Rez. Razdejanje. In niča, ki bil je vse,
jo je groza kot nas. V eno mrlič nas veže in smrt nam prijazno seže v roko: Ostanem pri vas.
Angel je stopil na prag kot senca nezamenljiva na stražo. Smrt z nami biva v hiši ko sarkofag.
DOM Dom nam postal je drag. Smrt nam ga je odkrila, ko je nenadna stopila prvikrat čez njegov prag.
Ni se oglasil zvon, bilj mu niso peli. Zadet kakor ob streli se je zamajal dom.
Odtlej drugače živi. Z odtrgano korenino. S senco kakor s spominom, ki nad živimi bdi.
In svet postaja vse bolj. Smrt ga je posvetila, ko je vanj naselila in udomila bol.
BELO Mislil sem, kakšna črnina, kakšna črnina bo parala vsepovsod. A zdaj je naenkrat postalo vse belo. Celo bolečina.
Kar je vpilo, je onemelo v belo in mila senca sije na pot.
227
Pesmi o zvezdi
Tu je. Z mano. Kot molk za zbranost.
In ko potuješ
neskončno vdano
v belino belega, v prostor umrlih duš,
se zdi, da po malem razumeš
prelivanje časa v času,
tišino v glasu
in belo pesem človekovih muk.
Belo je milost za črne čase.
Belo je tvoje telo.
In bel tvoj obraz.
Bela svetloba lije počasi
lahno, lahno
iz tvoje večnosti v moj hudi čas.
IKAR Bela črta čez plašč neba. V sinjini bela raza. Blisk. In še bolj trda tema. Potem rana sredi obraza.
V nebo je letel, padel v zemljo Ikar polomljenih kril. Morda pa je hotel samo pohiteti na cilj
iz pušče brez konca in kraja, prebiti ledu obroč. Mrtev zvezda ostaja in sije v našo noč.
NASMEH Iznivano drevo, ki sva ga skupaj podrla pred našim domom, je konec in prispodoba tvoja: tako živo je tvoje telo, izmučeno od lastnega boja, od tal hlepelo nazaj v nebo.
Samo ptič se je spustil počivat na deblo in dobrotljiv
228                                                                                                                          Tone Pavček
začirikal v slovo: tako je na tvojih ustnah prebival poslednji nasmeh, čuden, neulovljiv kot večnost. In nič več. Samo ta nasmeh, ptič in mrtvo drevo.
BALADA Po soncu hodi kodrolašček zlat, po mehki potki bos in nag.
Za soncem hodi na zapad in sonce nosi na rokah.
Pozdravlja ob poti ga brstič, pozdravlja z jagodo grmič,
v grmovju gad, metulj in ptič, a on ne sliši nič, ne vidi nič,
samo za soncem v daljo gre, za soncem, ki že v morju mre.
Nalahno stopa, oči zapre in tone dolgo, še in še . . .
Nazaj ne bo ga nikdar več. Postal je val, oblak goreč, postal odmev, ki se lovi na hudi poti k večnosti.
NOVA PESEM O ZVEZDAH
Za tabo grem.
Nič drugega mi ni početi.
To je tako kakor z dnem:
navzdol začne drseti
in se naenkrat prevesi v noč.
A ti si — noč,
ki mi sveti.
Za tabo grem. Svetloba iz prsti v prsi drsi kot popotnica vame.
229                                                                                                                      Pesmi o zvezdi
Vidim:
ves si zvezda na nebu,
nič minevanje v jami,
ves glas in zvok in pesem,
celo kot molk,
in ena sama ljubezen.
Za tabo grem.
Z upanjem, ki je belo ko jagnje,
po brvi, ki mi jo nudiš v pomoč.
In ko se zaustavi pad utežem
na uri mojega časa, se nagnem
počasi,
mirno,
zbrano
k tebi in v najino zvezdno noč.
KRUH IN NOZ Prinesel si mi črnega kruha M. M. in dobro besedo
in vse položil predme na mizo.
Med nama so naenkrat rože pognale
iz tal, iz sten, iz rok in od njih živo
je zadišalo po domačem in dobrem.
Svet, ki je bil le malo pred tem
razklan in kot zalit z bolečino,
se je začel sestavljati znova
v novo celoto, počasi postajal
mehak, dobival okusno sredico
in pravo skorjo, kot hlebec, ki sva ga tiho
lomila in zalivala z vinom.
Brez besed govoriva o hudem
in to hudo pbčasi odteka mimo
naju v drug čas in drug svet.
Na mizi kruh sije. Kakor v povesti
o izumrlih dobrih ljudeh.
In nobeden od naju ne vidi več noža,
ki je tako temeljito,
do tal
nedavno tega ta svet
razdejal.
230                                                                                                                         Tone Pavček
KORAK V NEBO Zemlja, ki jo koplješ, trta, ki jo vezeš, robida, ki jo trebiš, ostanejo žive; samo ti greš od enega kraja na drugi kraj njive, tja do že suhega oreha, v nebo pogledaš in vidiš rajnke. A hkrati že tudi veš: sreča je, da se vse neha.
Sreča je, da pridejo pote in te obstopijo od vsepovsod, da ni več nikamor nobenih potov in je natrdno sklenjen krog.
V tem krogu se za roke držimo, — a roke so mrzle in potne — se gledamo in tiho razumemo, da stojimo zadnjič ob zadnjem robu, preden stopimo skozi sinjine srebrne in naselimo nebo.
A na zemlji ostanejo
zemlja,
trta
in trnje.
ČAS VRAČANJA Navadil sem se nerazumno živeti med temi blazneži, ki topi in tihi z večnim posmehom na ustnicah govore, da sem vsa pota zgrešil ter škodoželjno bulijo vame;
namesto da bi poskušal ujeti glas ptic in prsti ter z dobrimi stihi obkladal rano kot skalo obrašča mah, namesto da bi se v hudem dodobra umil in potem gledal mirno v svetlobo jame.
231
Pesmi o zvezdi
Navadil sem se brez sebe živeti navzven, v besedah, na videz velikih in luščiti vseenosti plehki grah. Vrniti se moram, kajti sicer bom kriv za smrt ljudi, ki molijo zame.
ŠE ENKRAT Stati
GLAGOLI pokončno, možato, pa naj že bije v obraz luč ali blato.
Molčati svoj molk v sebi globoko in se ne dati voditi spremljevalki bolečini za roko.
Jokati
samo navznoter solze pritajene, samo ko trta, ki joče za novo rast, preden odžene.
Dajati
iz sebe in svojih sanj,
sredico sredic,
kakor se daje igralec,
kn klovnovskih lic
zares na odru umre
igraje.
Znati
nastaviti čelo
mirno in zbrano,
ko pride čas,
ko mora biti pospravljeno
in poravnano.
232                                                                                                                          Tone Pavček
In tedaj, čisto na koncu,
spati.
Spati
in sanjati, kako je velika
muževna steblika,
ki zapiska ljudem
na pomlad,
o jurjevem.


STISKA
Na mestu stojim.
Sam.
Na zagatni čistini.
In nisem edini,
ki ne vem, kam.
Je res vseeno ali na levo ali na desno naprej ali nazaj ali stati na mestu na tej nori čistini dočakati kraj...
Vse je odprto, golo. Človek sam pred seboj. Kot bi stotisoč nožev bodlo in ni kritja za boj.
In ne moreš uteči iz sebe, iz svojih dni in ne gesla izreči, ki te osvobodi.
Na mestu stojim. Na zagatni čistini. Se prebijem k dolini? Ali tu obležim?
ZAPUŠČENI DOM
Naš dom več ne gleda na polje in žito ne hodi pred prag: zal hudič po okolici kolje in letino jemlje vrag.
Tone Pavček
1178
Že dolgo ni nobene nedelje med vsakdanjike vasovat; čas jalove ure melje, zla roka seje osat.
Naša hiša je mrtva hiša, brez živine, družine, brez rok: hrupnega molka nihče ne stiša, na daleč se ji ogne človek in bog.
Tako samotna na samem bije svoj zadnji boj. S časom. Brez nad. Nanjo neprizadeto sije nekje visoko neba kvadrat.
A mi tavamo daleč po tujem in iščemo prav ta košček neba. Novo brezdomstvo pri nas nočuje, davno izdajstvo teži duha,
saj naš dom več na polje ne gleda in žito ne hodi pred prag. Mrtva številka. Vsi so šli z doma. Kakor deseti brat.
VZDIH
Kje je čas,
ko so beli golobi posedali
na prag pred najina vrata
in sva oba
(zares oba?)
bila od pričakovanja bogata;
kje je čas,
ko so z zavistnostjo gledali
popki na jablanah belih
dvoje veselih
mladih ljudi,
ki sta tekla po mraku in mahu
po sledi kresnic;
kje je čas,
ko smo se srečni zavedali
rojstva, rodu, te davne teže,
Pesmi
1179
ki v smisel nas veže,
čas, ko so še kamni prepevali
v neki lepi dolini
travam in mravljam,
čutom in čustvom
in domovini...
O, kje je čas! Moj čas. Naš čas. Pretekli čas.
PREPOVEDANE IGRE
I
Med plastmi dnevov, minulih in skoro minulih
še sveža rana,
med pulsom vere-nevere in upom
rana,
kot trta, nehote spodkopana,
kot domačija, v zgubo prodana,
kakor ljubezen, brez vzroka izdana,
še sveža rana.
Rano je, rana, skril te bom vase,
te z zemljo zagrebel, kamen postavil,
kamen
za dneve in dvome, za vero-nevero,
za temne rože
in zate, rana,
kamen
za trto, nehote spodkopano,
za domačijo, v zgubo prodano,
in za ljubezen, brez vzroka izdano,
kamen postavim, rezani kamen —
nagrobni križ.
II
Daj oči mi, daj lase mi, daj mi roke bele. Dam dlani ti, dam nemir ti iz krvi zavrele.
Tone Pavček
1180
Daj mi vrat in daj mi rame, stisni me v naročje. Dam ti glavo, dam srce ti moško in otročje.
Daj mi usta, daj mi rožo,
jabolka zoreča.
Dam, kar hočeš.
Dam ti konja
z grivo plamenečo,
da odnese naju daleč, kjer se zemlja neha, kjer ni krivde in ne kazni in ne greha.
III
Kaj naj ti dam v tej jeseni, jeseni brez plodov. Še ogenj listov bakrenih je tako negotov,
kaj šele strast, ki se vzpeni in spet dvomeča zamre, da so tatvina objemi in božji rop »ljubim te«.
Nič ni v tej zgodnji jeseni, le praznina, sivina in kes, ki nad vsem neizživetim zavija ko stekel pes,
zavija in dušo para pokočno jasen krik: vse je samoprevara, ponesrečen samosežig.
Nič ni za zimske čase od te jeseni brez plodov. Le občutek, da vse konča se je zdaj tako smrtno nov.

SPOMLADANSKA Spet hodi veter pomladanski z mano VROČICA p0 pločnikih in jezen sili stran
z asfalta treznih pločnikov v pijanost akacij, brez in bukev in platan,
med regrat, redkvice, radič, med rožno razkošje brstov zelenečih trt, ko vse je v vse odprto in vse možno in pred življenjem se umika smrt.
In spet strmim, kako neznaten hrošček sesa samoumevno listu sok, kako na oljkah tudi polsuh košček hosana vzklika in spet prste rok
ščemeča sla po božanju mravljinci, da smejem se kot razuzdani Pan, ko gre naproti mi, da me izniči kot jedra ženska ta pomladni dan.
450
Tone Pavček
ZAKZ
Hvala za dar, ki mu pravim življenje, stvarstvu in stvarniku, neumljivi igri narave, hvala rojenicam, ki so, dobre in mile, stale ob luči in čuvale plamen, hvala angelom, ki niso trobili v nebeške trobente za kilavo dete, in žužkom, ki so žužnali v trobentice svojo zgodbo o svetem.
Tistikrat se ni ustavila zibel
in samopašna ni legla tema
materi v krilo:
življenje samo je položilo
novorojenega na svoj nezlati oltar.
Tako je romar lahko začel pot, ki jo hodi vse živo. Tako je odšel od izvira k izlivu iskat lepo in neizrekljivo.
Odtlej so se prižigale in utrinjale zvezde,
a noč je odpirala vrata v dan.
Ta je prihajal zmeraj bolj prazen
in gol in izropan in sam,
a ga sprejemal je zmeraj Vaje
in zmeraj bolj kot neizmerljivi dar.
Tako se je sama porodila zahvala ne za najdeno neizrekljivo, a za rojstvo, ki je začelo čudež, ki mu pravim življenje.
PRED Šel sem večeru naproti MRAKOM jn sem naenkrat sam bil večer.
Zdaj stojim na parobku zemlje, ki hoče še zmeraj nekam v daljavo, stojim, ničesar ne čakam, samo vase drsim vse bolj.
Medjem se krogla nebesna niža in rdečica poševnih žarkov tipa k meni na izproženo dlan.
451
Pesmi
Mila svetloba kakor dokončnost lije počasi in mirno vame. Tako stojim v luči, prvikrat luč, in ko zgorevam, spoznavam, da to ne potraja dolgo in da je neskončna milost večer.
SKORAJ Tako je nemara od vekomaj. PRAVLJICA Samo zgubiš se in ni te več.
Ne med njivami ne med vinogradi
ne med osatom ne med prijatelji,
zgubiš se tako popolno
brez senc in sanj,
tako nevidno, a zdavnaj predvideno,
da te še bližnji ne najdejo,
kot se ne najdeš več sam.
A tako je od vekomaj.
Potem te nikjer ni več in si še zmeraj povsod v vsega in v nikogar zavesti.
In teče in teče in teče čas iz svetlobe v svetlobo, iz noči v noč.
Potem ti čez čas začne lesti skozi oči in ušesa in skozi usta po grlu k srcu zemlja, ki si jo ljubil, in te sesa, sesa, posesa, dokler ne postaneš še sam gruda, prst, brst, bit... bitje sveta in si znova povsod pričujoč.
SKORAJ PRAVLJICA 2
In nad tabo se križajo križi
in se ti bližajo bližnji
ped za pedjo,
kakor je sojeno,
kakor je pisano
vsemu
od vekomaj.
452
Tone Pavček
KROG Pravijo: samo zamah, zadah, trd prijem, v skali mavrice rezko in mimogrede pas črnine in znajdeš se že onstran sebe, a v sebi na novo rojen.
Pravijo: še si ti, čeprav spremenjen in nisi več tam, ampak drugje; tam jemlješ vase mrak tujih življenj in luč svojih smrti, ki s tabo žive.
Pravijo: svetloba od onstran sije in vsi smo otroci visokih nebes. Tako trta pozno jesensko sonce pije in listje gnijoče, trhleči les
dišita po večnem. Tako tudi ti v krogu krožiš od sebe k sebi, od boga k bogu.
SLAST Kar je, kar traja, v trajanju mineva. Zbledi sij jutra, dan preide v noč, hlastavi ogenj v srcu izgoreva, volja kopni, gre iz telesa moč,
a na ostanke dni prijazno leže novo doživljanje stvari sveta, ki zde se, rešene poprejšnje teže, kot zadnji nezaslužen dar neba.
In ko z rokama segam po tem daru, ko po telesu kroži čista slast, življenju vdinjam se kakor vladarju, ki mu edinemu priznam oblast
in mislim, da nikoli ne potrka na moja vrata zadnja gostja mrka.
SMRT JE Smrt je samo enkrat, SAMO ENKRAT življenje pa traja in traja in traja. Kakor obnavljanje znane pesmi. Kakor poslušanje večne duše. Kakor prehajanje iz legende v legendo. Kakor spreminjanje kaplje v kapnik. Kakor sesipanje peska v puščavi. Kakor tavanje iz večnosti v večnost.
Smrt je samo enkrat.
Konec je še konec in že začetek
med še živeti in že potovati
po neznanih pokrajinah, kamor grejo
vesoljne dalje, koder se dalje tkejo
niti življenja.
Smrt je samo enkrat.
Samo hip. Samo rez. Samo pad.
Samo odhod od tod
k dragim na oni strani,
v neko neslišno tišino
ali v govor, neslišno tih,
od koder prihajajo vedno znova,
kot bi se zvezde prižigale,
novi zanikovalci smrti -
otroci, kuštravi angeli.
SMRT JE SAMO ENKRAT 2
Tako ne konča se in ne začenja
nikoli
večno sklenjeni krog.
Duša bivanja sije.
Le hip menjave oznanja
slovesa srebrni rog.
NENAPISANO Svetloba nenapisane vrstice
omamlja vid in šumota po čustvih, razširja prsi, žile in zenice, po grlu leze, seli se po ustih,
dokler ne najde šuma, tona, zvoka, ki jo, kot struga potok, uokvirja, da končno pride kot spod slavoloka na čistost izdajalskega papirja
in ni več, kar bila je ob spočetju. Ni več ne luč, ne slast, ne moč, ne milost, kot da se v pesku na tem pustem svetu je sveto in muževno razgubilo -
in gol stojiš pred to goloto kot morilec. Zato so do obupa vse bolj mile mi le še nenapisane vrstice, ki ne umro, ker niso se rodile.

e Pavček Pesmi
SPOMIN NA DOLENJSKO
Bila je pokrajina
milina
bela skala - zeleni mah.
Bila je sinja ptica
daljina
deček, od hrepenenja plah.
Bila je v menjavah časa
glina
kri, groza in strah.
Bila trdota obraza
praznina
orožje v obeh rokah
in velika črna maša
tišina
sprana v sedmih vodah.
Zdaj je vse zgodovina
rana
in priča edina - prah.
DOLENJSKI VERZ
Rad imam tvoj verz, Dolenjska, dih čez griče, gozd in polja, ki ga piše dlan tuzemska po nareku iz vesolja,
Tone Pavček
468
da po tvojem milem svetu se pregiba gibek ritem, kot bi brhkemu dekletu valovile težke kite
zad po hrbtu, spred po prsih, po dveh grozdih neobranih, slajših kot rasto na trsih, žlahtnejših kot vino v Kani.
Oj ti verz, mehak, poskočen, verz homerske veličine, pred teboj stojim nemočen in ne najdem nate rime.
Naj, jecljavec, k tebi sedem in poslušam in poslušam, ko izreka vsebesede te dežele svetla duša,
kot da na visokih tonih valujoč nad pokrajino čista se svetloba lomi na bolest in na milino.
ČAS
Kam teče čas čez valovitost Dolenjske?
V kletev? K molitvi? Rešitvi?
V kašče bogate, v shrambe sabenjske, po drči strasti,
po vesti vsemuzadostni,
ali med listi nečistih dni
v črno prepadno, kjer ni
kamen na kamnu, a kost na kosti?
Kam teče čas čez Dolenjsko, čez nas?
Če ne bi vedel, bi vedel:
kdo je z ajdo rdečečrno obarval njivo na srčni strani,
469
PESMI
komu so bilje peli in kako mukoma celi se še krasta na rani...
A čas, zmeraj znova skaljen od vriskov in stokov sočasnih, pada kot dež, gost, nezaželen. Dolenjski v njen solzni predpasnik.
POTOK
Nikoli ga nismo klicali po imenu. Rekli smo mu samo potok, naš potok in vanj metali kamne in protje in svoj pretekli čas. Ostal je brezimen, za zmeraj imenovan
samo kot drevo, nebo, kot stvar, ki je živa, a nima imena. (Le na specialki je vris modre črte - belouška, ki se v zemljo žariva -in poleg neznanega imena droben zapis.)
Bil je ob ime že ob rojstvu, ko se spod skale je prvič pretočil v življenje bregov in trav, ko je veselo poskočil in delal prevale prek kamnov, ali poplave in za zmeraj ostal
samo potok. Ta, ki vre iz neznanega in se izteka v neznano. Gre v prazno? Pojf prst za nov klas v globinah, ali ga vase lovi druga reka? Morda pa teče, tudi neviden, samo skoz nas...
Potok brez imena, neskončno majhen, neznansko silen: prispodoba brezimnih, neslišni zven mnogih. Kot ti, ki tečeš skoz dan v prostranstvo nevidnega in potrjuješ krogotoke življenj, tudi oni opravljajo čudovito poslanstvo: večnega bivanja cilj in njegov prapomen.
JERBAS
Še ga vidim skoz let in spominov motnjavo, kako gre, velik, kričeče barvit, iz šibja spleten, od hiše do hiše in se polni, kako naložen tišči svitek pod sabo in mamino glavo.
Tone Pavček
470
kako roma počasi prek doline v naš grič
in drugi dan zopet v dolino, čez travnik in hosto
v mesto, na trg, po zaslužek - pogosto
za božji Ion, jerbas-romar. romar-nemanič
na gori revnih. Bil si to, preden čez prag si stopil tja čez skupaj z gospodarico. Zdaj od nje nosiš nove darove: prah
zvezd, noč večnosti, upa malo kresnico in roko, prosojno belo, ponovno živo, ki me spet boža in vodi v neizrekljivo.
PODOBA DEČKA
Prišel je, bolj žalosten kot vesel, na ta svet, da bi pel.
Prišel je poln upov in praznih rok na pomladni praznik otrok.
Prišel je majcen, droben, ubog in zatrobil v srebrni rog.
In pesem ne žalostna, a čudno mila se je čez svet potočila,
da so prisluhnile v gozdu ptice in vztrepetale bajalice,
da so se odtajale hude zmrzali na strmi previsni skali,
da so obstali hrasti in bori med hojo po temni gori
in so ljudje, začudeni, vsak po svoje ugibali, kdo neki to poje.
On pa je rekel samo: To ni pesem, to je ena sama ljubezen.
471_________________________________________________________PESMI
KABRNEK
O vinogradi v vigredi! Vriski veselja, vitki, visoki, veliki, znanilci žeje, zeleni kriki rozg proti nebu kot obeliski
želja, ki ženo iz telesa. O orgij velikonočni darovi: v listju, popju, v ožilju sokovi, ki butajo sem v tuzemska nebesa.
Pa pride Kurent, pijanski bog, pa pride čarovnica obla soseda in vzvalovf zelena beseda
med lističi, da se prikaže plod -blagovest grozda, čudežno bitje in v njem naša žeja in naše pitje.
ROJSTVO BESEDE
O črnem kosu, marjetici beli sanja zelena senožet, a jaz o polni zibeli komaj rojenih besed.
In jih gledam, kako neutrudno hodi ena k drugi v objem, kako počasi, težko in zamudno se rojeva njih pravi zven.
Tako se kakor iz davnih pracelic lušči v jutri nova poved in jaz poskušam iz listov marjetic, že odtrganih, spet sestaviti cvet.
VRAČANJE
Ves čas se vračam in sam postajam vračanje. Ne pomlajen, a ponovljen na neki drugi, drugačni noti hodim po stari strugi, sledi, poti prestavljen v času, postavljen v objem
Tone Pavček
samemu sebi kot v vzratno zrcalo. Vračam se. In ko neizprosno nihalo časa meri stari zven in novi izplen (pičel), vidim: ptice se niso vrnile v stara gnezda, samo jaz naj na prag bivših dni vrnem iz stare žile odteklo strast, v cvetju zamrli sad, nedobljene poljube in tudi nedane, krivdo jezika za netočnost besed, datume, ki so vžigali rane.
in v času s časom zabrisano sled. Ničesar nimam, kar bi mogel vrniti, samo to prehitro prehojeno pot in strah, da bi mogel še koga raniti, da bo še kdo umrl od svojih rok. Nebo se spušča k tlom. Dan se zapira in jaz se vračam, ne vem več po kaj. Po luč, ki je na začetku izvira, po nežnost rose ali dokončnost saj?
ČAS ZA ZAHVALO
Naslonjen na mali plot, kar ga je še med menoj, enodnevnim, in ničem, kakor s postanka oaznega kličem mile sence - ptice ubežnice:
Pridite, ljubi, kjerkoli že ste, s svetlih ozvezdij, iz mraka podzemlja, čas je, da skupaj k bogu življenja v molitvi preganemo ustnice;
čas je za radost in za zahvalo za vsakodnevnega razkošja drobir: rožo, srečanje, misel, a tudi za kalo negovorljivih besed, za vpesemvzetje -
to besedovanje z vami - za razodetje, da je neskončna milost večer.

SEDEM ZAPISOV O SMRTI Tone Pavček
. . . In to prekrasno jutro sem doumel, da smrti ni. da je žioljenje večno.
Nikolaj Zabolocki
* * *
Med travami in utvarami,
med sanjami in preganjanji.
med upom in brezupom,
med vsem, kar je in kar bi moralo biti,
na tej zemlji naši edini
streljajo.
streljajo.
iz dneva v dan streljajo
v druge, vase,
v sedanjost, v jutri.
v ideje, ideale, v pričakovanja, v človeka,
v imenu človeka,
v imenu nekega jutri
in današnjih zakonov,
v imenu ideje in idealov.
v imenu svobode, v imenu pravice,
v imenu, v imenu, zmeraj v imenu
streljajo.
streljajo,
z zlobo, z vero, s prepričanjem, kar tako,
strokovno, točno in laično
streljajo iz dneva v dan
in nikdar ne prenehajo
ljudje
streljati,
padati,
umirati
na tej zemlji naši edini, drveči v prihodnost.
Zatiskam ušesa, da strelov ne slišim, zakrivam oči, da mrtvih ne vidim, in ponavljani za mrtvimi:
1218
v imenu življenja
nobenega strela več
ne v tem ne v onem imenu.
*
#      *
Smrt je še zmeraj nekaj vsakdanjega
kot v vojnih časih, kot zdaj naša senca.
Blizu je. tu poleg nas, v nas, vsepovsod,
na vseh celinah, v vseh domovinah,
v ljudeh, celo v otrocih, komaj rojenih,
kali kot zlo seme in raste,
kakor samota otoka,
kakor samota morja.
kakor samota človeka
na poti od bogvekje bogvekam
raste smrt in hodi med nami.
Postavili smo ji prestol,
postavili v oltar kakor božanstvo
in zdaj ji žrtvujemo z odporom in z vero
obilno in slepo
aprilsko cvetje, poletni klas,
še ptico, ki bi mogoče kdaj pela.
vse, kar je v nas. in sebe in druge,
a žrtev ni nikoli dovolj
in jih tudi nikoli ne zmanjka.
In smrt je bog,
večna kot pravo božanstvo.
Ves svet
jo časti, rožlja v njeno slavo,
v slavo nesmisla.
In potlej pride velika tema:
nobene želje, nobenega upa. nobene misli, nobenega smisla, nobene kletve, nobene besede,
77*
1219
nobenega leta, nobenega padca.
nobenega dvoma.
samo praznina.
velika samota,
velika jama.
velika mora,
velik vprašaj:
je to vse,
kar je še.
ta nepredirna, neskončna tema?
Je to vse
ta lobanja brez misli.
1o srce brez udarca.
brez krvi in brez čustva,
telo brez čuta. roka brez stiska,
te prsi brez ptice.
ptica brez pesmi.
ta bela negibnost,
ta usta brez krikov.
da bi prevpila. da bi prebodli temo,
to nepredirno vsemogočno temo?!
Čuješ. koraki, samo koraki, koraki odmevajo neprestano koraki prihajajočih iz večnosti, odhajajočih v neznano . . .
A racam se, kot se zmeraj vse vrača
na zelene bregove aprila.
na izsušene njive poletja.
med stare znane stvari potujem,
med črna ognjišča s svetlim vonjem,
med zibke in truge,
tja v neko dolino pod temnim hribom.
v neko resnično in neresnično dolino,
kjer je dan večnost in večnost zemlja
in kjer je še smrt na moč enostavna,
bolj kot žetev, košnja ali trgatev.
1220
Vračam se in z mano se vračajo tisti, ki so pred mano odšli iz doline gori na hrib.
Še zmeraj so, kol bi gledali v sonce,
kot bi rastli iz kamnate zemlje,
temni in težki in neokretni
(v črnih oblekah, kot so jih dali k počitku)
in govore počasi s prstenim glasom
o prsti, ki se jim lepi med prsti,
o svojem življenju, ki ni več življenje,
ker oni so včeraj in vse njihovo — včeraj
in ne vedo za nikakršen danes
in jim ni treba misliti na nikakršen jutri.
Vračam se, kot se zmeraj vse vrača, vračam, a to vračanje k mrtvim spremlja žalost od danes in strah od jutri.
¦j/. %
Mrtvi niso vsi mrtvi, mrtvi živijo v nas in bodo drugič umrli z nami in v nas.
A zdaj so tu. Zmeraj prisotni bolj kot naš pozabljivi spomin. Našim blodnjam, naši zmoti so ko vest in opomin;
trpkost za našo pozabo, groza za to, kar je: kako so hitro iz rabe cilji, ki zanje se mre.
A mrtvi hočejo svoje, svojo resnico, svoj glas; nič ga pregnati ne more, saj je v nas kakor dokaz
1221
izdajstva, bega in krivde. O, mrtvi, pustite nas! Dovolj nam je bridko tudi brez vas ...
*
Tebi, ki si bila, tebi v nekem drugem času,
na drugem kraju, tebi v meni,
prav tako v nekem drugem meni —
kaj si zdaj ti in kaj sem jaz,
ki te še kUčem, a s spremenjenim glasom,
glasom, kot prej brez odmeva,
tebi in zate znova ustvarjam besedo,
besedo, eno samo:
ljubim.
Tebi, kar si že: mrtvec, trava, zvezda,
drobec spomina, vest, ki še peče,
tebi vso svetlobo iskanja,
vse razkošje utvare.
vso ostrino resnice,
vso samoto spoznanja,
kako ostaja, kako se razkraja
belo, lepo truplo mrliča —
beseda, najbolj iskana in najbolj varljiva:
ljubim.
Glej. saj umirajo tudi besede,
še malo, za prelet ptiča čez polje,
in več je ne spravim skoz usta
in več je ne ustvarim iz čustva,
ne bo je več žive med nama,
zato jo vzemi sedaj, zato jo vzemi,
to edino, kar nosim iz juter za jutri,
vzemi za pot, ki gre proč od mene
in komaj še živi:
ljubim.
. * . 1222
Od jutra do večera veliko pričakovanje, otroško velika vera nič manjše sanje:
enkrat, danes se bo zgodilo, ker se zgoditi mora; morje bo vzvalovilo, stresla se gora
in človek bo človek ne rabelj ne žrtev, lep, velik, neskončen, živ, še ko bo mrtev . . .
Od jutra do večera in up je iz vi sel: vera postaja nevera, smisel nesmisel,
ravnodušnost vodilo za nas, goro in morje: nič se ne bo zgodilo, nič se zgoditi ne more.

avček PESMI
PREPROSTE BESEDE
Prišle so stare preproste besede iz skrinje na dilah, iz lončene sklede, iz kašče, iz stale, iz kamber v hiši prednikov in rekle: Zapiši
nas kot vzdih (ne stih), kot zaznamek na rob (breg) zgodbe v iztekajoči se strugi. Vzel sem jih v roke, jih nežil in ljubil kakor se ljubi za prvi sestanek:
plaho, z mravljinci po hrbtenici, vročično, v neobčutenem poželenju, visoko na noti duše, blizu resnici in čisto kakor prvič v življenju.
Pa so vseeno besede v nastali tišini tiho dalje odšle. Po vodi. Same sebi napisani stih in zaznamek. In jaz nem, brez besed stopam za njimi.
POLNA PRAZNOST
Svet je napolnjen, prostor zasičen s predmeti, besedami, z robo prek roba zvrhan. Vse je napisano. Vsaka koda že uporabljena, a ves seštevek ničen.
Polna praznost kriči kot oglušelost zvoka, ki barvo in zven izgubil je v hrupu.
199
PESMI
Še ptica ne ve, kje je pozabljena nota na kateri srčni žici v ubogem trupu.
Vse je napisano. In ni kaj dodati. Ista vseenost čez naličja in lica, po jarkih in jambih; le nerojena vrstica ostaja čista pred svetimi vrati
za zadnjo spoved in za obhajilo. Kdo je že rekel, da pesem je milost?
RAST
1
Govoril sem: Zemlja je šla v pesem in se vedel, kakor da puhlica prhka rojeva trave verzov in bilke besed. Pa je bila utvara puhla in krhka:
ni prišla zemlja v pesem, a pesem je šla v dobro zemljo trohnet. Med sprhnelost, pozabo in plesen. In če ji, radovednež, še iščeš sled,
išči pod površjem nekrive zemlje,
pod skorjo, glej v sredico, v podzemlje,
v komposta živico, v odpadli balast.
Tam je umrlo prejšnje, osnova za rast. Bo še pesem povzdignilo s svojo silo, da več bo, kot je bila, kot je v njej bflo?
RAST 2
Na tla, med prst sem legel in poslušam, kako osvobojena od motnjave ničevosti utripa mala duša zelene trave,
Tone Pavček
200
kako na mreži rosne pajčevine neznaten droben hrošček je obvisel in zdaj v iskanju pota iz mračine najdeva smisel.
kako vsesilno in z veseljem diha neznatno, enodnevno med podrastjem in skoraj sam občutim, da ne usiham, da rastem, rastem
ne kvišku, k tlom in k zemeljskim plastem s prstjo na prstih, v prsih, lep, prsten.
SPOMIN NA MARTO
Marija je izbrala boljši del: umivala je noge, že umite, Kristu, a jaz tako, kot sem se vnel nekoč za Marto, njene temne kite,
sem spet izbral, kar ni poraz ne zmaga: sol zemeljsko in temno težko prst. A če zaliska noga, ženska, naga se kje za bregom kakor mlada brst
zapeni se spomin v zrcalu časa
in takšen dan mi je neskončno ljub.
Takrat je dobro. Ljuljke in ne klasa
ne iščem več, a zemlja mi iz jame vsejemajoče topel dom postane, saj polje polje kot dekliška grud.
PREPROSTO IN BREZ ZAKAJ
Spet je za mano dan, celo ne slabši kot včerajšnji in kakšen dan nazaj. Bil sem zarana že pri volji pravšnji za delo, potlej veselil smehljaj
me sonca je z neba, iz kozarca vina: Bila je voljna za lopato prst,
201_________________________________________________________PESMI
še kar pokorne rez in vez in rima in detel vsemu dolbel takt je čvrst.
Ko sem potem, utrujen, že pred kraj dne videl teči sem prek senožeti z nasmehom ženo (ne iz sanj ne saj)
in šel v zadregi z roko v lase vnuku zaradi srha (znova?) v vsakem udu, sem rekel spet, da je lepo živeti.
Preprosto. Kar tako. In brez zakaj.
PREOBRAZBA PO KMEČKO
Ko več ne orješ brazd, žita ne seješ, ko več ne hodiš z branami in plugom, potii ne meriš, mernikov ne šteješ, ko več ne čakaš svatbe, ampak ujmo.
ko je povelje ukazano sprejeto, zapreš dver kašče, stale, pokrov skrinje, ustaviš uro in odideš v sveto čez hišni prag in doma koreninje
na njivo svojih prednikov, do kraja
tik pred nočjo, kjer sonce najdalj vztraja.
Tam stopiš v luč, v neskončno milo glasbo.
In se zgodi. In prst kot zel, kot klas bo iz globočine zemlje ne iz raja slavila s tabo večno preobrazbo.
OLJČNA VEJICA
Med oljkami hodi veter večni istrski muzikant. Pod oljko, položen v zavetje, spi s svojimi sanjami fant.
Prišel je iz temne hoste, namenjen je v luč in dan.
Tone Pavček___________________________________________________________202
Drevo miru ga je poklicalo v goste in poskrbelo zanj.
Mirno se mu v uresničenih sanjah spleta življenja povest. Luč nebesna se nadenj sklanja in sam je ena od zvezd.
TEMNA ZARJA
V nerazumljivem morju prepadne večnosti kot zarja na obzorju je duša, ki je ni.
Odšla s sveta, iz telesa je čez slovenski most pripravit nam nebesa, odkupit si mladost.
Z razdalje večne sega do nas njen sij zastrt in z njim nas več ne bega vsejemajoča smrt.
Tako še živ odhajaš za dušami v vsemir in temna zarja vztraja in sije v tvoj večer.
ČRTA
Kraj, kamor gremo, ni zakotje, pribežališče revnih, ne azil. Samo na videz zdi se izginotje za ene in za druge končni cilj.
Samo na videz sama je tišina, nerazumljiva kot okruški zvezd. Kot up prebija skoznjo se milina: vsem sporočena blagovest.
203
PESMI
Kajti: izbora ne vrši naključje in sama v sebi ne konča se pot. V vsaki najmanjši stvari neka luč je kot skriti bog.
A v tej svetlobi, na tej lomni črti začne se večnost po trenutni smrti.
NEZASUTA GAZ
Bogvekatera že po vrsti zima zasipa laze naših nedejanj in črne madeže s pozabo rima prekrivajoč vse od slasti do ran.
Svet, ki ga dajeta božjast, steklina, surov in krut, sam sebi ni enak, saj kamor se ozreš - sama belina in čistost, kot bi rekel Pasternak.
Tako bel angel straži beli čas. Tako se zdi, da groza je surova, ki od venomer ne ve za svoj poraz,
prekrita čez in čez... le jaz grem znova
do groba v sebi v nezasuto gaz
kot v neizmerno končnost brez naslova.

ZABAVA
Ali je igra smisel, ali je smisel v igri?
Pomendrali smo travo, pohodili smo rože, da bi zgradili igrišče za veliko zabavo.
In je zrastlo igrišče
in na igrišču ogromen stolp,
podoben slonu z velikimi okli.
Na oklih so se zibale opice,
grizle banane
in metale olupke v častitljive dame.
A sredi slona so zvrtali rov,
mogočen predor za sprehajanje
sem in tja, iz kraja v kraj,
iz raja v raj in nazaj.
In so prihajali resni možje
in se čudili zabavi,
in so prihajale stroge gospe
in se čudile zabavi
in so prihajali otroci in zaživeli
v svoji zabavi,
dokler
niso v en glas zapeli: Dovolj!
kajti slon se je naveličal sprehajanja
in opice so se naveličale banan
in otroke je gnalo drugam,
pa so razdejali igrišče
in razrušili stolp
ter šli iskat drug kraj
in novo igrišče
in novega slona.
Prejšnjo zabavo, prejšnje igrišče
so zbrisali spotoma iz pameti,
kot so zbrisali drugi prej rože in travo.
Otroške igre
243
VOJNA
Kdor ni črn, je bel in gre na drugo stran. Kdor ni naš, je proti nam in bo pokončan.
Ne velja noben zapik, ne beg ne ploha besed. Dokler živ si, se bij, umri, ko si zadet.
Vojna je divja zver, vojna je strašen zmaj, ki požira ljudi in za krajem kraj.
Milosti ni ne srca za ta čas — nečas. Zakon edini velja: zmaga ali poraz.
Zmagaj ali končaj, drugega ni nikjer. Vojna je strašen zmaj, vojna je človek-zver.
POGREB
V naši hiši imamo mrliča in lep je, tako bel in svetal, kot da bi nas rad prepričal, da ni za zmeraj zaspal.
Najbrž ga motijo rože
in sveče in ta velikih jok,
saj še nam nič več povedati noče,
kot noče razkleniti rok.
Tako spi lep in negiben in čaka, da ga v grob polože. Tudi svet naokrog je ves miren, kot da kazalci na uri stoje.
Tone Pavček
244
Globoko ga zagrebimo, da ne pride lisica pod mah in lučko največjo prižgimo, da ga ne vzame strah.
Morda tako se prej vrne zvečer kdaj k nam pokramljat in iz žepov pred nas razgrne novih skrivnosti zaklad.
ZATIŠJE
V prgiščih prenašajmo morje na mir med kamne in oljke. Ladje bodo drevesne skorje, kamni bele pojoče školjke.
Ob malem morju se začenjajo zgodbe, dolge za eno celo življenje. Če se pretrgajo, jih združijo zvoki godbe, če posuše se, oživi jih oljka z zelenjem.
Skriti smo tu in nihče nas ne najde, a do sveta in do jutri je cela večnost. Bodimo tiho: peni se morje v malem in v njem odmeva vseh stvari človečnost.