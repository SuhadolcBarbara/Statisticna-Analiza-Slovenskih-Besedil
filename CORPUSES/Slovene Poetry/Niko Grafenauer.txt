-SLEDOVI NA KOŽI Niko Grafenauer
VSE TO IN KAR UGAŠA
Tiho, z visokim, čvrstim dnem
za sabo, polagaš senco
tiho na siva tla,
prevalovatia z letnimi časi,
polna še neprebujene žeje za korenine
in smrt.
Sam
v svoji blodnji težkaš sanje
v temneči sobi, neslišno
zaboden s pramenom,
ki ugaša.
V  sunkih krvi posurovele utripajo solze,
počasi, list za listom, se razgaljajo
plodovi zemlje, črni kruh mrtvecev,
ki zevajoč strme
v motno praznino duhov, v to uro zraka,
ki se utrujeno polni
s sivimi strastmi.
V  roko jemlješ temne snovi z dna,
da pri krvavem soju svetilke
iz njih bereš
in to, kar ti pripovedujejo,
se zgošča v ostre oblike,
utripajoče na stenah
vso vlažno noč,
ko tiho pada sneg
na golo mesto.
BESEDA MOLKA
Še me pokorijo trdovratne oblike
in vse, kar je prastarega
v meni, mislim, te temne moči
brez premirja, polne nagle sline
in drhtečih nočnih snovi,
zgoreva v sunkih zmede,
zubelj za zubljem, v ognju žrtvovanja;
in potem sem tako neobremenjen,
ko hodim brez miru po temnem mestu,
ki ga razblinja padajoči sneg,
404
da lahko v sebi pojem
kot trda krušna skorja
v koščeni roki.
Včasih zazeva črna
odprtina v steni in skoznjo
seže vonj po trohnobi, zimskem sadju,
urinu in domačnosti
in se počasi obleti
v to slepo dobo.
Samo nikar v duhu samotnih rož,
abstraktne veje, v okrasju sršečega
mraza ne popustiti; pospremijo te
v gluho podpalubje zemlje
z besedo, ki si iz nje pil
vse življenje,
in tudi zdaj,
ko se počasi privzdiguje vlažna veka
in se skoznjo zazira
lakota zemlje vate,
še ni rojena iz človeških ust,
ker z njo občujejo le sence,
vendar tisti trenutek ob slovesu preglasi
vse drugo, —
beseda molka.
PRIHAJA
Blaznost pada kakor prvi mrak,
zunaj dežuje na zadnje sence v temnem mestu,
počasi,
korak za korakom,
prihaja tisti,
ki bo s svojo zlobo uravnovesil svet;
in tleskalo bo, hej,
zastave visoko po stenah, ko bo
šol skozi vlažne hiše
in prehodil mrzlo mesto.
Vzhodna okna ga bodo prestregla
s svetlobo,
polno dremotnih zvonjenj in solza,
kosti bodo defilirale pred njim
in šuštele,
zakričal bo, —
pustimo to, oh, kaj vam pravim.
405
ZDAJ KAKOR VSELEJ
Ko se odločiš od gozda, az sence,
ki te zaslanja
kot težek vonj temnih snovi,
iz trdovratnih spon
samega sebe, znenada
obstojiš pod nebom
čisto sam.
Daleč je jesen;
med listi,
ki jih polagaš na oči,
se razveže. Potem,
po reki črnih panterjev, v drhteči dobi,
ko že neviden plamen oblizuje korenine
bežijo strele; podira se
utrujeno premirje, neznano zmedeno stavbarstvo,
ki si ga imel še pravkar na jeziku
in vstaja,
prst za prstom, poslednje
srečno znamenje slovesa.
TA BEG
weekend
Na goli koži čutiš
dotik mrtvega sveta.
Strah uvija oblike.
Začenja se, kot bi kdo pel, ta beg,
v previsnih sanjah in pri morju.
Sobotni dan, ko vstane na obzorju, ¦se otrese zemlje in izpolni vse obrise.
Pobočja so utrujena od sreče, zrele kot dež v temnem oblaku, ki se lahko vsak hip razveže. Kožo obdaja rahel dim, ko gre proti noči, da doživi svoj srh.
Lepo je
toniti v težkem pregibanju
sredi zreline, ki pada list za listom
na človeka,
rastočega iz mračne korenine
do krika iz nabreklih ust.
406
In ob nedeljah se spet vračamo, vsakdo sam s sabo in z nedokončano partijo šaha, v oglušujočem molku, zazrli vase, polni sramu in kačje zlobe, v votle predore vsakdanjega dne in previdno odpiramo vrata v svojo zgodovino.
ČAS, PADEC
Megle v vrhovih dreves
se tanijo kot polžja sled
v temni uri, toneč
v pozabo
med sikajočimi jeziki 6 severa,
v sunkih krvi, ob bliskih nožev,
omahujočih v noč, trdo
krotilko molka
in izročilo glinastih oljenk.
V mestu,
ki vstaja med vekami
in spremenljivimi prividi
z zoro za sabo, se počasi razpušča
siva dramaturgija sna.
Zmedene prsi vdihavajo mrak
vlažne hiše, zamirajoče v žrtvovanju,
vonj po temnem kruhu, senco,
porajajočo mraz, hresteč
v tišini, ki se voljno vdaja
omotičnim kostem;
vse še ohranja skrivnost, ki jo prinaša dan
na zmagoslavni dlani.
Bivaš med neskladnimi sloji časa
in upogibaš pleča
luči, ki te biča;
že se ti prikazuje tuje okno,
h kateremu pritiskaš lice,
le smrt te loči od praznine.
Tedaj se rahlo zgane zemlja in kakor v pridušenem smehu otrese s sebe zadnji v težkem vzgibu zraka nihajoči krik.


PESMI
Niko Grafenauer
NEMIR
Še čutim: utrujenost, teža kakor leta
tudi zdaj;
velika tišina živali.
Nocoj zre sestra čudno vame
kakor v praznino.
Zelena luč se razteza čez večerne hribe.
Tiho seva sreča;
že pijem tujec v zakajeni krčmi
gosto vino. Bližina poslednjega roba,
skrivnost, ki je srce ne obseže.
Potem bojazen, v kateri tonejo vrtovi
(huškajoče sove in klicev polni zrak).
Mrazi me;
iz mračnih kotov
vro pajki, kapljajo te hudičeve solze
na črno podobo razkroja.
Kot v oslepelem ptiču tu krvavi zdaj
moja tožba. Neizogibno:
bol z mehkimi prsti prebira
neprebujena vlakna v meni, da drhteč
odzvanjajo večernemu trnju v poljani.
Samevam med počrnelimi glasbili
prednikov.
Neko počasno ugašanje v oknih; teža,
z očetovo smrtjo pretresene prsi otroka, poslednjega sina in krivca. Mir je razkošni blagoslov, ki ga iščem.
Vse ure molka,
ko s hladnim objemom oči
obseženi minulost, sem srečna zvezda
v noči nad njo, a moja duša še zmerom ostane
temno srečavanje senc.
320
KAKOR UMIRANJE
Skozi odsvit solza zorim. Dajte, rokujte se z mano.
Neizbrisljivo: jaz sem iz materine smrti vstali sin.
Tako stojim pred mrakom.
Zima oblega severna pobočja;
dim nima več opore,
že se razblinja v rjavini nad poljem.
Samota kakor luč, najtišja nežnost, samo dih
in teža: pošasten križevec preži na dušo.
Trpljenje sem, ki je meso postalo.
Zdaj je večer uteha, ki je z očmi
ne obseženi.
Prosojne roke zatiskajo veke
nad zadnjim pogledom ljubezni.
Kaj hoče
to mračno spremstvo pod hribom;
čemu iz črnih grl toži?
Nekaj nenehno moj tilnik motri.
Ne zapustite me, tonem!
V daljavi se zima drhteč pripravlja, da me prekrije z voščeno dlanjo.
DALJNA VEČERNA PESEM
Na poteh, kjer hodim,
med listjem
uvelim (vsa znamenja vedo samo pastirji
in lastovice, preden odlete)
me jedki sever kakor slast prežema.
V steklenem zvonu tone sonce; spet to naraščanje temnega vina, pijanost in v srcu čisti napor ptičev, ki lete.
21 Naša sodobnost
321
Zategli klic preplašene živali
mi pretresa prsi.
Kot bron odzvanjajo večerni griči.
Molk na pobočjih;
ne poje
v zemlji zdaj zvenčeča matica poletja,
čriček. Trnje miluje črna usta. Razkroj je končni cilj vsega; stojim pred tem pragom in gledam
za veke pomaknjeni svet brez imena, ki je okrilje smrti.
Ne grem več nikamor. Kdo je nagnetel bike na rdečem obzorju? Mračni pastirji tleskajo z bičem večernim. Kdo?
Nocoj me je groza stopiti v prazno očetovo hišo.
BITI
Srh nemega snovanja me prežema, vročičnost, sladka bol; zarežem v žilo. Nepomirljiva slast v odtekanju krvi, strašna tišina, krik že —
zorim;
o sreča, do korenin izteči se v drhtenje,
bitjem v svetlobi biti kvas
in nedotaknjeno dno za njih sidro
in biti žeja s pohlepnimi usti.
Tod se nemisel prepleta s srečo stvarjenja
in to, kar nastaja, je težka mamljivost in luč je
prevalovana s skrivnostmi.
Ze v sevanju temnega vina
zamira senca; samo zeleni kuščarji
pijo s te rane, ki onemoglo žge.

SLOVENSKE POSKOCNICE
Niko Grafenauer
JASLICE
Postaviš si jaslice svet svet svet
s teboj se pregovarja pa j a
saj je že kar nevšečno postaviš si jaslice in prsti
prsti tečejo tečejo in tvoja zavest prav tako
Krištofovi ključki so poslej
v glavi obli ti s pramenom ki sivi
zlati želodki o zlati želodki
v odprtih ušesih zvonijo
postaviš si jaslice
pro patria mamica kako si čudna s svojim mrtvim trebuhom in to roječe ljudstvo na cestah ki z antično milobo razgalja možgane nebu kako
V LOVIŠČU
Odpahncš vrata ki drže v jesen prepreženo s sledovi divjadi na vlažnih tleh v gozdu vznikajo praznični ognji, na travi pogrinjek.
kako se vam zdi greš na lov o greš na lov ali pa z dvorišča naravnost v planine
Z bleščečim gromom osvetljen se zruši v molk tvoj plen Črna strelska roka se ti v gosti megli skriva, ko se mu bližaš po neformuliranih poteh Žival je od daleč videti viktorijansko siva in v zleknjenem miru počiva
ali smem, v vetru vam bo odneslo klobuk« in ko se sklanjaš se v samoti menja scena
1099
in tvoj glas
o sine sine
končano je v tem redkem jutru
nabreklem od smrtne tišine
in se spustiš na zlikana kolena
o sine sine Odnesite ga po tej poti navzgor do praznine praviš
KAM Z MRLIČI
O moj cvetoči mrlič reži reži
Z usti polnimi zemlje o
poje saj veš natanko
z mrliči je pač tako da pojejo
kot odmev lune
in s ptičjimi koraki spet izginjajo
ali dragica kaj praviš k temu
\ bolščečem jutru sva tedaj odšla
na jalovi vrt prelepljen z mrtvo svetlobo
Odložil sem zrcalo v temno travo
a veš vse to
živalice so gomazele sem in tja
kot da bi v kinu človek mislil
a veš kot da bi v kinu človek mislil
mrlič pa nič
Pred njim se kruti vonji z vrta
spreminjajo v otožno kačjo slino
in pokopi j iie ga globoko v gozdu
kaj neki čaka 11- še s tem
ko vendar vidite.
da je v napoto
PRAH V PRAHU
Cas ki je in čas ki prihaja s prahom
ii) s sencami pod večer te neopazno kot spanje razkraja
Hodiš zazrt pred noge v krogu po praznini
Treba je biti tako previden je rekla mati modrosti
Boj se gluhe tišine pod vodo. Na robu misli, kjer prebivaš te obdaja sterilizirani mir
1100
Prazna vrata pred tabo
so kakor temen pečat v žolti megli
V mrtvi sobi te doleti
Dolg val se raztegne
čez tvoje mučne kosti
začne se temno gibanje
prah v prahu
in vate uperjeni prst se počasi krivi
in kar neprijetno zavijajo psi
LAHKO NOČ
Že se spušča večer poln vrelega listja
na sušna tla.
Stopiš iz sence kot iz samega sebe
lak čas je
v sobi na stolu ti roka razpada
Bled pramen v njej telita svoj let
Molčiš in okrog ust ti srši čebelja brada
Zunaj se mimo vrti svet
situacij
Ne daš se Kozarček ob štirih ob petih spet Polti ti že dragee je rekla Soda za boljšo prebavo zvečer Poleni koncert šolo v črnini
Ne daš se je rekel prijatelj Spat ob desetih
Ne daš se
ne daš se Pobiti že dragee je rekla A da bi bil organiziran
sploh ne Potrebujem miru to je vse si dejal Pohiti že
čakam Lahko noč Poletni spanec je kot led pekoč
Lahko noč
Lahko noč
1101
RODOLJUBNA ROMANCA
Odpreš oko in se zamakneš s polnimi usti sline
v poletje, obdarjeno z lepoto domovine
na svežem zraku.
Svoboda se širi kot zenica v mraku.
Sam si kot bi bil pravkar ustvaril svet. Obrišeš si roke in razglasiš dnevni red. Potem se zazreš v nebo in čakaš dežja. Svoboden si le na račun drugega.
Dolgo vzdrži tako tvoj pogled. A zgodovina je nož v brbet. ki se sam sebi izjalovi.
ledaj padeš pred domovino na svoje mrtve oči —
Amen.
ČAROVNJŠKI LOV
0 pravičniki
s povešenim trebuhom in usahlimi bcdri
vam je dovoljeno
/ zlatimi zobnu in z jalovim dnevom za sabo o z zlatimi zobmi
ste rekli: kaj pa slovenska javnost
zaklali ste zdaj svoje tele skopili ste svojo pravičniško pamet, ta obloženi kruhek za zvečer zakaj to je višek neresnosti
ku-ku ko pa je vendar vse tako lepo urejeno s povešenim trebuhom in usahlimi bedri
ste rekli vam je dovoljeno saj veste
vse
ku-ku
kar so že drugi rekli

PESMI Ni ko Grafenauer
MRTVA POKRAJINA
Opustelo drevje se je zgrbilo vase,
skrita žalost postilja v njem.
Zrak je molčečen
v višinah.
In svetel hlad rosi
z umirajočih zvezd v dolino, nad katero je noč
zložila svoja črna krila.
V votlih prsih dreves
so včasih gnezdile ščebetajoče ptice
in je bilo slišati
zelene činele, pošepetavanje listja
v vetru.
Kako so drhtela drobna srca žuželk,
kako so se razpredale koreninice hrepenenja v ljudeh
in njihove temne oči
je kakor srh
prešinjala pesem.
Ne pripovedujte ničesar o tem.
Dobro je. Ptice
se bodo vrnile v temnem valu
in drevje bo neopazno odložilo s sebe
beli vodeni blišč.
27"
419
TIHI SMO IN OBČUTLJIVI
Čez črna okostja dreves
se ne potoči več šumenje,
kakršnega so nam jeseni darovale.
Trd mir počiva
na runu posušenih trav.
Polnoč je med ptiči.
Smrt je legla na palubo pokrajine.
Bili so dnevi,
ko sem videl
listje
nasmejano v travi in plivkajoče ptice
v zelenem mraku dreves.
Videl sem
večerno sonce med vejami (za očmi
mi je vstajalo novo sonce, svetlejše od onega).
Videl sem
noči uperjene vame 7. očesci kresnic in
svetli dim mesečine
v zraku.
In pred njimi,
pred neizrekljivimi nočmi tiste jeseni,
je pokleknila moja duša.
ODPRI SE KAKOR PESEM
Pesem je bila
polna ptic in zrak je drhtel
od nežnega pozvanjanja
njihovih kril. Pesem je bila najina,
a so jo ptice odnesle s seboj.
Kaj bova
brez svojih pesmi, ki niso bile dosti večje od tišine
in ne tako prozorne kakor duša.
Kaj bova
brez svojih pesmi.
420
Bodi ti
moj žalostni september,
da te bom ljubil in zraven pisal
(zdaj v tem skobcu samote)
najino novo pesem.
Bodi premrla ptica
v mojih rokah
in jaz bom dober s teboj,
tako dober s teboj.
LIRA
Dobro je, če si
neznaten list, z nežnimi ustnami dneva ljubkovan.
In si prav majhno pozorno uho, da občutiš
matico tišine, ki se ves čas povrača na najmolčečnejši cvet.
Tih si,
kakor so zvezde vznotraj in vse,
kar se s skrivnostmi omejuje, tudi smrt.
A v duši skrivaš pesem kot prvino, ki se
spreletajoče oglasi ob prvem
tenkem vzgibu vetra.

PESMI
Niko Grafenauer
I
Počasi, kakor bi me zaslamjal ugašajoč nagib, grem skozi gozd, ki v njem tiktakajo žolte živalske oči. Utrujenost me včasih kot temen plamen obsveti.
Korenine dreves
se stikajo v meni letnih časov.
Sove trzajo v snu
kot težke ure
in z zateglimi klici
bijejo v noč.
Daleč je poletje, čvrsti vzgib luči! V dolgem pramenu cvetijo prividi.
II
Na obsijanih vrhovih, zazrti v sen, ki v njih noči kot zli plameni pojo gorski ptiči.
Bojte se smrti v planinah. Svobodni, brez bojazni dihate v pršečem snegu.
Pozimi, in svet je tako lep, ko se uaježi;
430
stvarem
se sence, ki prinašajo pokoj,
zmerom bolj krajšajo.
Stopate v vrtinec;
veter vas oblizuje, med kamenjem iščete vode, hrepeneč po vrnitvi, šum, ki spreleti telo v krogu, tako visoko.
In se spustite
kakor težak udarec zvona v noč.
Prah je, v mrzlem sunku vetra, temno pribežališče.
III
Spokojna senca gore s težko kretnjo zasloni svet.
V njej kot v lahkotni igri
prši zima na siva tla.
Daleč v snu, ki nas giblje, donijo klici sove. Vsako jutro, ko udari zvon v naježeno tišino, polno smrtnih blodenj
in sanj,
ki so utišale hiše, se med prividi,
obliti s senco, v temnih valovih odpravimo k njej.
Potem, v zimskem mraku,
ob zubljih bakel,
431
ki se v njih lice,
kot v zrcalu razodeva,
prirejamo neme obrede.
Kot sen,
ki temni v petelinje petje umiramo zelo svobodni.
IV
Z obrazom, ki nemo zamira pod težo teme
in ga samo dolg pramen misli kdaj za hiip odstre, stojim na robu svojih sanj.
Prividi me obstopajo, zazrti v tla, ikot da pojo.
Na vrtu se, oblito z zlom, v snu razcveti drevo. In sem z očiščujočo grozo obsijan.
V njej čutim mrtvi dih stvari,
ki v svitu seme nad mano kroži.
Nevidni pajki begajo po moji koži.
Vidim ljudi, kako se večji del noči
v tišini dvigajo od mrtvih. Potem sneži.
Dolgi sovji klici, ki jih smrt zaplodi,
kot sence rastejo vsemu nasproti
in vse se umika vase po varljivi poti: »uh uh« negibnim stvarem v noči, v srcu usode, v tišina. In vse teče s tihimi (prsti, brez pomišljanja kakor spomini.
Počasi, če dolgo sneži, odpre svet svoje belo oko.
Potem se spustimo. Pozimi je tako
(lepo). Nanizani smo na dolg soj, ki pada z vrha temne gore. Nanizani smo na dolg soj z belega vrha temne gore.
Od daleč kakor val, poln težkih sanj,
obdani z mrakom, ki se svita v dan,
prihajamo. Požira nas razcvet voda.
Zazremo se v temo na rob sveta.
S strmega vrha gore se oko sove zlobno lesketa.
432
v
Blues
Mrak navdihuje svet z zamolklim mirom. Stvari privzemajo skrivnostnejše oblike. Mrak navdihuje svet z zamolklim mirom. Stvari privzemajo skrivnostnejše oblike. V meni se tih nagib počasi razcveti. S snom oblit vstajam iz sence noči.
Svetla, kot da bi drobno snežilo, leži
jalova pokrajina za mano.
Svetla, kot da bi drobno snežilo, leži
jalova pokrajina za mano.
Včasih me žolto oko ujede obsije.
Vse, kar odmre, temna voda zalije.
Podnevi, v živi pripeki, se tu in tam kakor zrel plod razklene kamen. Podnevi, v živi pripeki, se tu in tam kakor zrel plod razklene kamen. Počasi mi, zastrte s snom, ugašajo oči. Kot mrtev list ležim na gori, ki temni