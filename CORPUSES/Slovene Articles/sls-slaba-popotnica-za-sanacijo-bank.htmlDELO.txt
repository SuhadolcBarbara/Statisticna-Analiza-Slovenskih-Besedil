; 





Ljubljana - Predsednik SLD Franc Bogovič je na današnji novinarski konferenci napovedal, da se bodo v SLS po parlamentarnih počitnicah posvetili zlasti predlogom zakonov, ki so  nakazovali dodatne obremenitve za gospodarstvo, kmetijstvo in obrt.
Med ključnimi dokumenti, ki se bodo sprejemali, bosta rebalans proračuna za 2014 in proračun za 2015. Pri tem je Bogovič spomnil, da se novembra izteče rok za izvedbeni zakon, povezan s fiskalnim pravilom, in premierko pozval, naj do septembra pripavi predlog zakona, je zapisano na spletni strani SLS.
SLS opozarja, kako pomembni bodo naslednji tedni in meseci. Po njegovih besedah je v javnosti, zlasti s strani Lukšiča, že zaznati  iskanje krivcev v zahodnem svetu. A predsednik SLS meni, da »ni nekih  silnih zarot od zunaj, ampak gre za iskanje nekih alibijev za  nesposobnost dogovora v koaliciji«.
Bogovič je kritičen do vlade, ki se zadnji čas ukvarja zlasti s kadrovskimi zahtevami, prav tako pa ni dobra popotnica, da se s državnim premoženjem upravlja »skorajda z ljubljanskega magistrata«, je dejal.
»Rešitev, s katero bi se izognili takšnemu načinu kadrovanja oz. upravljanja z državnim premoženjem,« pa Bogovič vidi v Slovenskem državnem holdingu.
Ravnanje Lukuča in Viranta sprevrženo
O Gašpar Gašparju Mišiču meni, da ni primeren za šefa Luke Koper, ker je človek s političnim nahrbtnikom, predsednika SD Igorja Lukšiča in predsednika DL Gregorja Viranta pa je označil, da sta sprevržena. »Tu bi lahko vprašali o Virantovi načelnosti, zlasti v zvezi z imenovanjem Igorja Maherja (marca odstopil kot minister zaradi sporne gradnje) za nadzornika v Elektru Slovenija,« je bil jasen Bogovič.
Kritičen je tudi do ravnanja nekdanjega guvernerja Banke Slovenije Marka Kranjca, ki je ob koncu mandata dobil izplačan neizkoriščen dopust. To je po njegovi oceni »zelo slaba popotnica« za saniranje bančnega sistema ter za razumevanje ljudi glede težav v bančnem sistemu.
Potezo Evropske komisije, ki je posegla v postopek prenosov slabih terjatev na slabo banko, je po njegovi oceni neko zagotovilo, da bo postopek potekal transparentno.
  





 
 
 
 











                