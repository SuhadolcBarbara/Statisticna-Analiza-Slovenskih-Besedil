; 





Celje - V Čreškovi pri Vojniku se je danes pozno popoldne zgodila tragedija.
Okrog 17.30 so policisti dobili klic, da so v naselju odjeknili streli iz pištole. Po prvih podatkih je bil smrtno ranjen Ivan B. iz Čreškove, storilec, doma iz Velike Ravni, pa se je po prihodu policije predal.
Iz celjske policijske uprave so sporočili, da je 62-letni moški ustrelil 57-letnega domačina, ki ima stalno bivališče prijavljeno v Velenju.
Ogled kraja streljanja so opravili celjski kriminalisti, udeležila sta se ga tudi državni tožilec in preiskovalni sodnik. 





 
 
 
 











                