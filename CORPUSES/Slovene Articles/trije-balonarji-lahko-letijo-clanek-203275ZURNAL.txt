;




Danes bodo na ministrstvu za infrastrukturo in prostor predstavili napredovanje preiskave največje balonarske nesreče, ki se je zgodila lani na Ljubljanskem barju. Zato včeraj niso povedali, kaj je bil končni vzrok za nesrečo – po prvih ugotovitvah je striženje vetra pri tleh povzročilo težave pri upravljanju balona. V oziroma po nesreči je umrlo šest potnikov, 14 se jih je huje poškodovalo. Štirje se še zdravijo, dva bodo zaradi posledic opeklin še morali operirati.


 Že prve odškodnine 
Zavarovalnica. Vsi ponesrečenci še niso vložili odškodninskih zahtevkov, zato tudi škoda po nesreči še ni v celoti ocenjena, so sporočili iz Zavarovalnice Triglav, pri kateri je bil balon zavarovan. So pa v celoti ali delno kot akontacijo odškodnine izplačali že več kot polovico prejetih zahtevkov oškodovancev. Kolikšne so bile, ne morejo razkriti.


Za nesrečo se bo moral zagovarjati pilot, proti kateremu je policija vložila kazensko ovadbo, ki jo zdaj na zahtevo tožilstva dopolnjuje (prevaja listine). Zaradi suma storitve kaznivega dejanja povzročitve splošne nevarnosti mu grozi do osem let zapora. Spomnimo, pilot ni imel veljavne licence, Balonarski center, ki je let organiziral, pa ni imel spričevala letalskega prevoznika.
Agencija za civilno letalstvo je zato prepovedala vse komercialne balonarske polete in šele po slabem letu izdala prvo dovoljenje; do zdaj so ga dobili trije: Abstel, Balonarski center Barje ter Letalsko in navtično društvo Pegaz, še eden ga bo v kratkem. V zadnjem letu so na agenciji dobili 13 vlog, a so druge zavrgli, ker jih prosilci niso dopolnili.









0 




0 













