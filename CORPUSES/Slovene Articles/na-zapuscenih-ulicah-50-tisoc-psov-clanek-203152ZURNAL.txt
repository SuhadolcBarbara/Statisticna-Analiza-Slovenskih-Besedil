;




Nekdaj eno najbolj zaželjenih mest za življenje v ZDA, prestolnico ameriške avtomobilske industrije, od koder prihajajo podjetja General Motors, Ford in Chrysler, danes opisujejo z besedami, kot so revščina, puste četrti in desettisoči zapuščenih psov. Pretekli mesec je Detroit postal največje mesto v ameriški zgodovini, ki je razglasilo stečaj. Nabral si je za skupno več kot 18 milijard dolarjev dolgov in obveznosti.
Razlogi bankrota mestne blagajne so v večdesetletnem propadanju industrije in posledično odseljevanju prebivalstva. Na vrhuncu razvoja avtomobilske industrije je tam živelo okoli 1,8 milijona ljudi. Danes se je ta številka zmanjšala na okoli 700.000.
Ne dostavljajo pošte
Medtem ko so cele četrti opustele, jih je naselilo na tisoče psov. Kot piše Bloomberg, je na ulicah okoli 50.000 zapuščenih psov, med katerimi je tudi precej agresivnih pitbullov. Zaradi vsepogostejših napadov na poštarje, so v nekatere četrti celo prenehali dostavljati poštne pošiljke.Zavzeli so mnoge prazne hiše, stanovanja in ogrožajo vse, ki se znajdejo v njihovi bližini. Lastniki so se bodisi odselili iz mesta, bodisi nimajo denarja niti za sebe, zato so jih odvrgli v upanju, da bodo zanje poskrbeli njihovi sosedje.
Psi se gibljejo v večjih skupinah, tri zatočišča v mestu pa so nemočna, ker jim je zmanjkalo prostora. Posebna policijska enota, ki se je desetletja ukvarjala z zapuščenimi živalmi, je zaradi stečaja mesta zdesetkana, zato za celotno območje pokrivajo le štirje uslužbenci.
Humanitarna kriza
Amanda Arrington in Humane Societyja, največje ameriške organizacije za zaščito živali, je za portal povedala, da je problem s psi kazalec, da je v Detroitu zavladala humanitarna kriza. Zadnjič je bila v mestu konec preteklega leta. "Videla sem posapokaliptične prizore - ni posla, ničesar, razen ljudi v hišah in psov, ki hodijo naokoli. Trpljenje psov gre skuapj s trpljenjem ljudi," je dejala. V mestu je veliko zapuščenih psov, vedno več pa je tudi takih, ki so se skotili na ulicah.









0 




0 













