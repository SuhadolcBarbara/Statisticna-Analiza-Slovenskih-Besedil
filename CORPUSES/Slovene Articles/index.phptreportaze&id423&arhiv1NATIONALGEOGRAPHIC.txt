







Marec 2013 | Leteči roboti

Besedilo: John Horgan 
Fotografije: Joe McNally 
    Na robu izsušenega deteljišča, prekritega z bodljikavim rastjem, pri kraju Grand Junction v Koloradu je šerifov namestnik Derek Johnson škilil v piko, ki je drsela po slepeče svetlem, mrčastem nebu. Premikajoča se pika ni bil jastreb ali vrana, marveč falcon – nov tip brezpilotnega letala ali trota (ang. drone), kakor tudi pravijo tem malim zračnim plovilom brez posadke – ki ga je upravljal. Šerifov urad v okrožju Mesa je preverjal falconove zmožnosti za iskanje izgubljenih pohodnikovin zločincev na begu. Na prenosnem računalniku na mizi pred Johnsonom so se prikazovali utripajoči posnetki bližnje ceste, ki jih je pošiljal trot. Snovalec falcona Chris Miser je prekrižanih rok stal za Johnsonom in ga opazoval pri delu. Miser je nekdanji stotnik, ki se je pri ameriškem vojaškem letalstvu do leta 2007 ukvarjal z vojaškimi brezpilotnimi letali, nato pa je v Aurori v Koloradu ustanovil svoje podjetje. Falcon meri čez krila samo dva metra in pol in tehta le štiri kilograme. Na njem so nameščeni vrtljivi kameri, ena v vidnem in druga v infrardečem spektru, ter avtopilot s sistemom GPS, poganja pa ga elektromotor. Miser pravi, da je s falconom, ki je takododelan, da ga iz ZDA ni mogoče izvoziti brez dovoljenja vlade, primerljiv samo raven, vojaško letalo, ki ga prav tako lansirajo ročno – le da je falcon precej cenejši. Dva falcona z vso dodatno opremo namerava ponujati za ceno enega policijskega avtomobila.








