; 





Minneapolis - Sodnik na sodišču za prekrške v ameriškem Minneapolisu je zavrnil vračilo vozniškega dovoljenja 59-letnemu domačinu, ki so ga k njemu privedli policisti zaradi prepočasne vožnje po državnih avtocestah. Gary Constans sicer ne razume zakaj so mu vozniško sploh odvzeli: »Ne pijem, ne uživam mamil. Samo drugačen sem,« je komentiral sodnikovo odločitev.
A ta je povedal, da je bilo devet opozoril prometnih policistov dovolj, da je ugotovil, da 59-letnik ni za na cesto. »Pravila in predpise pozna, a jih zavestno ne upošteva, kljub temu, da s tem ogroža varnost ostalih udeležencev v prometu,« je pojasnil sodnik za prekrške.
Constanas je svojo počasno vožnjo sicer utemeljil tudi s tem, da njegov tovornjaček najmanj goriva pokuri pri hitrosti 77 km/h, zato te hitrosti ne želi preseči. Presodil je tudi, da njegova sposobnost reagiranja ni več najboljša, počasnejša vožnja pa mu dovoljuje, da pravočasno stopi na zavoro, ko opazi nevarnost. 





 
 
 
 











                