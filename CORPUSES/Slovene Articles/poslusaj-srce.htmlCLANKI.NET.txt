 Kaj vam govori Srce?
Objavil: Zoran Korenjak, dne: 07.01.2013Kaj vam govori Srce?
Po napornem dnevu sedim v centru Rojstvo in v peči gori ogenj. Opazujem ognjene zublje in vidim kako nastajajo, svetijo, se gibljejo in ugašajo. Oddajajo toploto in svetlobo. Sprašujem se kako naj predstavim ljudem to kar počnemo tukaj, bioenergetske terapije in program osebne preobrazbe.
                                                                                                                    
Vedno kadar gremo skozi čase sprememb se naš razum upira skoku v neznano ker krmilo našega življenja prevzema naše srce. Koliko časa sem zanemarjal svoje resnične srčne želje in si izmišljal razne izgovore zakaj se ne da, verjel dvomom in bežal pred strahovi. Kako naj ljudem razložim kaj pomeni, ko srce prevzame krmilo in vodi naše življenje v neznano. Kako naj razložim trenutke v času svojega šolanja, ko se mi je odprlo srce in sem občutil to kar v resnici sem. Ko sem prenehal čakati,  da se bo okolica spremenila da bom lahko srečen.
 
Vedno kadar se nam v življenju ponavlja nekaj kar ne želimo je to odsev naše notranjosti. To so trenutki, ko lahko pogledamo vase in dovolimo srcu, da nam pove kaj si v resnici želimo. Takrat kadar spremenimo stvari v sebi se tudi okolica spremeni. Ljudje se nenadoma drugače vedejo do nas, imamo pogum povedati to kar v resnici mislimo in v naše življenje pridejo novi ljudje in nove situacije. Postanemo bolj zdravi.
 
 
Morda se komu to zdijo pravljice, ki se ne morejo uresničiti. V centru Rojstvo verjamemo v pravljice. Kaj pa vi? Z besedami ne morem razložiti kakšen okus ima določena jed, morate jo okusiti. Enako je z našimi programi in srečanji. Ne morem vam razložiti z besedami lahko pa vam na enem izmed naših srečanj pomagam to občutiti.
 
                                                                        
 
Želim vam lep večer,
ZoranSpletna stran Program za osebno rast.