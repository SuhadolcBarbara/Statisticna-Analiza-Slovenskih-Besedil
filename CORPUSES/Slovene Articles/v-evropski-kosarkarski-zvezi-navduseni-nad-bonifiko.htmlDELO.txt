; 





Koper – »Vse je, kot mora biti,« je za obnovljeno Areno Bonfika dejal Sekule Popovič, predsednik organizacijskega odbora MO Koper.
S trening tekmo med Rusijo in Bosno ter Hercegovino je že prestala krst, konec tedna pa bo prvi uradni tekmovalni turnir Adecco.
»Dvorana je zelo lepa, predstavniki evropske košarkarske zveze so bili navdušeni, da bo Slovenija v Kopru ponudila vrhunsko športno in prireditveno infrastrukturo,« je povedal Anže Blažič iz EuroBasketa 2013.
Nova zunanja podoba dvorane, delo arhitekta Sandija Pirša, se ujema z arhitekturo v bližini, videz kazi le nedokončan poslovno-olimpijski center.
Čeprav so v Kopru precej razpravljali, zakaj ime Arena Bonifika, je večini všeč, da ime v veliko jezikih jasno pove, kaj se skriva v poslopju. 





 
 
 
 











                