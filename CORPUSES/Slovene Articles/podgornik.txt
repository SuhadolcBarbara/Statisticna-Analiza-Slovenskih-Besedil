50

Ventil 19 /2013/ 1

LASNOSTI HITRO-REZNEGA JEKLAVpliv kombinacije toplotne obde-lave, podhlajevanja in nitriranja na tribološke in nosilne lastnosti hitroreznega jeklaBojan PODGORNIK, Vojteh LESKOVŠEK, Jure JERINA

Izvleček: Preoblikovalna orodja so pri delovanju istočasno izpostavljena mehanskim, termičnim, kemijskim in tribološkim obremenitvam. Tako kompleksni kontaktni pogoji zahtevajo zelo specifične mehanske, še posebej pa tribološke lastnosti kontaktnih površin. Materiali za preoblikovalna orodja morajo tako izpolnjevati najra-zličnejše zahteve, ki pa niso vedno istočasno dosegljive, kot je primer visoke trdote in žilavosti, odpornosti na abrazijsko in adhezijsko obrabo itd. Cilj predstavljenega dela je bil raziskati vpliv kombinacije vakuumske toplotne obdelave, podhlajevanja in nitriranja površine na lastnosti PM hitroreznega jekla, tako s stališča ob-rabne odpornosti, odpornosti na prenos preoblikovanega materiala in povečanja nosilnosti v primeru nanosa PACVD-prevleke. Rezultati kažejo, da podhlajevanje prispeva k izboljšanju abrazijske in adhezijske obrabne odpornosti hitroreznega jekla, ima pa negativen vpliv na nosilnost, ki se s povečanjem temperature avsteniti-zacije in v kombinaciji z nitriranjem stopnjuje.Ključne besede: podhlajevanje, nitriranje, nosilnost, obraba, trenje

Izr. prof. dr. Bojan Podgornik, univ. dipl. inž., prof. dr.  Vojteh Leskovšek, univ. dipl. inž.; oba Inštitut za kovinske materiale in tehnologije, LjubljanaJure Jerina, univ. dipl. inž., Uni-verza v Ljubljani, Fakulteta za strojništvo ¦1 UVOD Pri preoblikovanju so orodja izpo-stavljena izredno kompleksnim kon-taktnim pogojem, ki so posledica različnih vplivov (mehanska, termič-na, kemijska in tribološka obreme-nitev) [1]. Materiali za preoblikoval-na orodja morajo tako izpolnjevati najrazličnejše zahteve, ki pa niso ve-dno istočasno dosegljive, kot je pri-mer visoke trdote in žilavosti. Poleg mehanskih lastnosti na učinkovitost in vzdržnost orodja vplivajo tudi tri-bološke lastnosti površine, vključujoč abrazijsko obrabno odpornost, no-silnost in odpornost na prenos pre-oblikovanega materiala. Z uporabo različnih procesov in parametrov to-plotne obdelave vplivamo na mikro-strukturo jekla, s čimer lahko njegove mehanske in tribološke lastnosti pri-lagajamo izbrani aplikaciji [2].V zadnjem desetletju je bil posve-čen precejšen poudarek raziskavam vpliva nizkotemperaturne toplotne obdelave na lastnosti orodnih jekel [3–5]. Podhlajevanje ni zamenjava za dobro toplotno obdelavo, kot se velikokrat napačno sklepa, temveč dopolnilni proces konvencionalne toplotne obdelave pred popušča-njem [4]. Poleg tega, da podhlaje-vanje zagotavlja dimenzijsko stabil-nost materiala, naj bi izboljšalo tudi abrazijsko obrabno odpornost [3, 5], odpornost na utrujanje [6] in pove-čalo trdoto in trdnost materiala [5]. Glavni razlog izboljšanja lastnosti materiala je v popolni transformaciji zaostalega avstenita v martenzit in precipitaciji finih h-karbidov v po-puščeni martenzitni osnovi [7]. Druga možnost modifikacije kon-taktne površine orodij, ki se že uspešno uporablja za izboljšanje obrabne odpornosti, je uporaba kemo-termičnega poboljšanja (ce-mentacija, nitriranje, …) [8] ali nanos trdih zaščitnih prevlek [9]. Pri tem izstopa nitriranje v plazmi, ki omo-goča tvorjenje površinskih plasti z odličnimi tribološkimi lastnostmi [10, 11], ki poleg povečanja trdote zagotavljajo tudi dobro obrabno odpornost, nizek koeficient trenja, predvsem pa povečano odpornost 




51

Ventil 19 /2013/ 1

LASNOSTI HITRO-REZNEGA JEKLAna prenos preoblikovanega mate-riala [12]. V primeru trdih zaščitnih prevlek, nanesenih s PVD- ali PA-CVD-tehnologijo, pa povzroča do-datno težavo nosilnost podlage. Zaradi velike razlike v trdoti osnov-nega materiala in prevleke kakor tudi  majhnih debelin prevlek neu-strezna nosilnost podlage privede do takojšnjega pokanja in luščenja prevleke. Z združevanjem različnih postopkov modifikacije podlage bi lahko združili njihove pozitivne la-stnosti in s tem izboljšali mehanske, nosilne in tribološke lastnosti preo-blikovalnih orodij.Cilj predstavljenega dela je bil raz-iskati vpliv kombinacije vakuumske toplotne obdelave, podhlajevanja in nitriranja površine na lastnosti PM hitroreznega jekla tako s stališča obrabne odpornosti in odpornosti na prenos preoblikovanega mate-riala kot tudi s stališča povečanja nosilnosti v primeru nanosa PACVD--prevleke.  ¦2 Eksperimentalni podatki 2.1 Material V predstavljeni raziskavi je bilo upo-rabljeno komercialno hitrorezno jeklo S390 Microclean jeklarne Bo-ehler, izdelano po postopku meta-lurgije prahov (PM) s sledečo kemij-sko sestavo (wt. %): 1,47 % C, 0,54 % Si, 0,29 % Mn, 0,023 % P, 0,014 % S, 4,83 % Cr, 1,89 % Mo, 4,77 % V, 10,05 % W in 8,25 % Co. Vzorci v obliki ploščic (o 20 mm x 9 mm) in cilindrov (o 10 mm x 100 mm) so bili izrezani iz valjanih in mehko žarjenih palic, površinsko brušeni in polirani na Ra ? 0,1 µm. 2.2 Priprava vzorcevPregled uporabljenih parametrov in kombinacij vakuumske toplotne ob-delave, podhlajevanja in nitriranja v plazmi je podan v tabeli 1. Po izde-lavi so bili vsi vzorci najprej toplotno obdelani v horizontalni vakuumski peči. Predgrevanju na temperaturo 1050 °C je sledilo segrevanje (25 °C/min) na temperaturo avsteniti-zacije 1130 °C (skupina A) oz. 1230 °C (skupina B), držanje vzorcev na temperaturi avstenitizacije do 6 mi-nut in kaljenje v enakomernem toku dušika pri tlaku 5 barov do tempe-rature 80 °C. Po kaljenju je bila ena serija vzorcev posamezne skupine trojno popuščana (3 x 2h) pri tem-peraturi 540 °C. Druga serija je bila dvojno popuščena (2 x 2h; 540 °C), čemur je sledilo dveurno nitriranje v plazmi pri 520 °C. Tretja in četrta se-rija vzorcev sta bili podhlajeni, nato pa ali enojno popuščeni ali nitrirani v plazmi. Po toplotni obdelavi je bila površina vseh vzorcev ponovno po-lirana na vrednost Ra ? 0,1 µm.Podhlajevanje je bilo izvedeno z nadzorovanim potapljanjem izbra-nih vzorcev (tabela 1) v tekoči du-šik za 25 oz. 40 ur. Na drugi strani je bilo dveurno nitriranje v plazmi izvedeno pri temperaturi 520 °C, absolutnem tlaku 3,3 hPa in plinski mešanici 95 vol. % H2 in 5 vol. % N2. Z namenom določitve vpliva para-metrov in kombinacije posameznih procesov kemo-termične obdela-ve na nosilnost podlage je bil po en vzorec vsake skupine (A1–B6) oplaščen z večplastno TiCN-prevle-ko debeline ~2 µm in  trdote 3000 HV, ki je bila nanesena s PACVD-po-stopkom pri temperaturi 510 °C. 2.3 Tribološki preizkusi Vpliv parametrov in kombinacije va-kuumske toplotne obdelave, pod-hlajevanja in nitriranja v plazmi na odpornost PM hitroreznega jekla S390 na prenos nerjavnega jekla AISI 304 (350 HV) je bil določen na na-pravi Load-scanner [13], ki omogo-ča zvezno povečevanje obremenitve med preizkusom. Pri tem vsaka točka vzdolž kontakta ustreza točno dolo-čeni obremenitvi. Preizkusi odporno-sti na prenos nerjavnega jekla so bili izvedeni v pogojih suhega drsnega kontakta (T = 20 °C), pri drsni hitro-sti 0,01 m/s in območju obremenitve med 50 in 600 N. Odpornost na pre-nos nerjavnega jekla je bila določena z zasledovanjem koeficienta trenja in analizo kontaktnih površin ter dolo-čitvijo kritičnih obremenitev začetka prenosa ter tvorjenja plasti prenese-nega materiala.Abrazijska obrabna obstojnost raz-iskovanega PM hitroreznega jekla je bila določena pri izmeničnem drsenju prav tako v pogojih suhega drsnega kontakta in pri sobni tem-peraturi. Z namenom osredotočenja 

OznakaAvstenitizacijaPodhlajevanjePopuščanje[°C/h]Nitriranje v plazmi[°C/h]Temp.[°C]Čas[min]Temp.[°C]Čas [h]A111306//540/540/510/2h/A211306//540/540/2h520/2hA311306-19625540/2h/A411306-19625/520/2hA511306-19640540/2h/A611306-19640/520/2hB112302//540/540/510/2h/B212302//540/540/2h520/2hB312302-19625540/2h/B412302-19625/520/2hB512302-19640540/2h/B612302-19640/520/2hTabela 1. Parametri toplotne obdelave, podhlajevanja in nitriranja v plazmi




52

Ventil 19 /2013/ 1

raziskave zgolj na obrabo hitrore-znega jekla je bila kot protimaterial uporabljena oscilirajoča  kroglica Al2O3 s premerom 10 mm. Obrabni preizkusi so bili izvedeni pri povpreč-ni drsni hitrosti 0,02 m/s (frekvenca 5 Hz in amplituda 2,4 mm), začetnem Hertzevem kontaktnemu tlaku 1,3 GPa (FN = 10 N) in celotni drsni poti 30 m. Rezultati so bili ovrednoteni glede na volumen obrabe raziskova-nega hitroreznega jekla.Tudi nosilnost oplaščenih vzorcev PM hitroreznega jekla S390 je bila določena na napravi Load-Scanner. V tem primeru je bil kot protimateri-al uporabljen poliran WC-valj, trdote ~2000 HV. Preizkusi so bili ponovno izvedeni v pogojih suhega drsnega kontakta pri temperaturi 20 °C in drsni hitrosti 0,01 m/s. Z namenom določitve kritične obremenitve na-stanka razpok oz. porušitve TiCN--prevleke je bila obremenitev pove-čana na območje med 500 in 4000 N.Vsi preizkušanci so bili pred preizkusi očiščeni v ultrazvočni kopeli etanola in posušeni na zraku. ¦3 Rezultati 3.1 Mikrostruktura Mikrostruktura raziskovanega PM hitroreznega jekla po posamezni kombinaciji kemo-termične obdela-ve (tabela 1) je prikazana na sliki 1, vrednosti pripadajočih trdot površine pa so zbrane v tabeli 2. Po kaljenju s temperature avstenitizacije 1130 °C in trojnem popuščanju (vzorec A1) je mikrostruktura sestavljena iz popu-ščenega martenzita in enakomerno razporejenih finih neraztopljenih ev-tektičnih karbidov tipa MC (sivi in črni) in M6C (beli) s povprečnim premerom 1,2 µm (slika 1a). S povišanjem tem-perature avstenitizacije na 1230 °C (vzorci B1–B3) dosežemo podobno finozrnato martenzitno mikrostruktu-ro z enakomerno porazdelitvijo finih neraztopljenih evtektičnih karbidov in brez proevtektoidnih karbidov, razto-pljenih po mejah primarnih avsteni-tnih zrn. Kljub vsemu pa v primerjavi z nižjo temperaturo avstenitizacije (1130 °C) višja temperatura zmanjša količino in velikost (< 1,0 µm) nerazto-pljenih evtektičnih karbidov (slika 1b). S kombinacijo podhlajevanja in enoj-nega popuščanja (vzorci A3, A5 in B3, B5) dosežemo zelo podobno mikro-strukturo popuščenega martenzita in neraztopljenih evtektičnih karbidov. Vendar pa, v primerjavi s trojnim po-puščanjem, 25-urno podhlajevanje v tekočem dušiku privede do nastanka finejše igličaste martenzitne mikro-strukture (slika 1c) in povečanja tr-dote površine s 66,8 na 67,0 HRc pri skupini, kaljeni z nižje temperature avstenitizacije (skupina A), in s 66,7 celo na 68,0 HRc pri skupini z višjo temperaturo avstenitizacije (skupina B). Z daljšanjem časa podhlajevanja se ohranja igličasta martenzitna mi-krostruktura, poveča pa se trdota po-vršine, kot je razvidno iz tabele 2. Po nitriranju je na površini razisko-vanega PM hitroreznega jekla ~65 µm debela difuzijska plast, nismo pa zasledili znakov spojinske cone ali razpok (slika 1d). Z nitriranjem v plazmi se je trdota površine skupine vzorcev A, kaljenih z nižje tempera-ture avstenitizacije, povečala z 965 HV0.1 na ~1340 HV0.1, pri skupini B pa z 952 HV0.1 na ~1400 HV0.1.  Po drugi strani pa kombinacija podhlajevanja in nitriranja v plazmi nima praktično nikakršnega vpliva na mikrostrukturo jedra ali trdoto površine (tabela 2). Kot je razvidno iz tabele 2, kombina-cija višje temperature avstenitizacije, podhlajevanja in/ali nitriranja v plaz-mi daje višje trdote površine razisko-vanega hitroreznega jekla. 

OznakaA1A2A3A4A5A6TrdotaHRc66,867,067,1HV0.1964 ± 171338 ± 41966 ± 271364 ± 461342 ± 121342 ± 12OznakaB1B2B3B4B5B6HRc66,768,468,5HV0.1952 ± 221383 ± 25984 ± 231428 ± 441405 ± 231401 ± 38

Tabela 2. Trdota površine po vakuumski toplotni obdelavi, podhlajevanju in nitriranjuSlika 1. Mikrostruktura vakuumsko toplotno obdelanega, podhlajenega in nitriranega PM hitroreznega jekla S390: a) A1, b) B1, c) A3 in č) A4

LASNOSTI HITRO-REZNEGA JEKLA




53

Ventil 19 /2013/ 1

Slika 2. Primer (a) pričetka prenosa in (b) tvorjenja povezane plasti nerjavne-ga jekla na površini PM hitroreznega jekla S390Slika 3. Kritična obremenitev pričetka prenosa (Lc1) in nastanka povezane pla-sti nerjavnega jekla (Lc2) na površini vakuumsko toplotno obdelanega, podhla-jenega in/ali nitriranega hitroreznega jekla3.2 Odpornost na prenos nerjavnega jeklaOdpornost PM hitroreznega jekla S390 na prenos obdelovanega ma-teriala smo določili na podlagi kritič-ne obremenitve, pri kateri zasledimo prve znake prenosa nerjavnega jekla na površino jekla S390 (slika 2a), in obremenitve, pri kateri se prične  tvoriti debelejši sloja prenesenega materiala (slika 2b). V primeru troj-nega popuščanja (vzorec A1) smo prve znake prenosa nerjavnega jekla zasledili pri obremenitvi 200 N, tvor-jenje povezanega sloja prenesenega materiala pa pri obremenitvi nad 350 N. Podobne rezultate zasledimo pri obeh temperaturah avstenitizacije, 1130 °C (vzorec A1) in 1230 °C (vzo-rec B1), kot je razvidno s slike 3.Na drugi strani s podhlajevanjem (vzorci A3, A5, B3 in B5) dosežemo boljšo odpornost na prenos materi-ala raziskovanega hitroreznega jekla. Kritični obremenitvi začetka prenosa in tvorjenja povezanega sloja sta se pri vzorcu, podhlajevanem 25 h (A3), povečali na 210 N in 390 N, s podalj-šanjem časa podhlajevanja na 40 h (vzorec A5) pa celo na 260 N in 470 N (slika 3). Boljše rezultate, dobljene pri daljšem času podhlajevanja, je moč pripisati bolj fini igličasti mar-tenzitni mikrostrukturi.Po pričakovanju je tudi nitriranje v plazmi izboljšalo odpornost razisko-vanega hitroreznega jekla na prenos nerjavnega jekla. V primerjavi z ne-nitriranim vzorcem A1 se je kritična obremenitev začetka prenosa ner-javnega jekla z nitriranjem (A2) po-večala na 230 N in kritična obreme-nitev tvorjenja povezanega sloja na 370 N. Po drugi strani pa kombina-cija nitriranja v plazmi s podhlajeva-njem (A4, A6, B4, B6) privede celo do poslabšanja odpornosti na prenos nerjavnega jekla. Pri tem daljši časi podhlajevanja pomenijo tudi do 30 % slabše rezultate (slika 3).3.3 Obrabna odpornost Slika 4 prikazuje abrazijsko obrab-no odpornost toplotno obdelanega in nitriranega PM hitroreznega jekla S390. V primeru vakuumske toplotne obdelave in trojnega popuščanja (A1 in B1) je stopnja obrabe raziskovane-ga hitroreznega jekla po 30 m suhega drsnega kontakta med 1,7 in 2,2×10-6 mm3/Nm. Pri tem višja temperatura avstenitizacije, ki daje mikrostruktu-ro z manjšo količno neraztopljenih evtektičnih karbidov, vodi do večje stopnje obrabe. Po drugi strani upo-raba podhlajevanja (A3, A5, B3, B5) bistveno ne vpliva na abrazijsko ob-rabno odpornost PM hitroreznega jekla S390. Kljub vsemu pa poveča-nje trdote površine, ki jo dosežemo s podaljšanjem časa podhlajevanja s 25 na 40 ur, privede do zmanjšanja stopnje obrabe, ki pa je v primerjavi s trojnim popuščanjem manjše od 10 % (slika 4). Občutno zmanjšanje sto-pnje obrabe dosežemo z nitriranjem jekla v plazmi. Preko tvorjenja po-vršinske nitridne plasti in povečanja trdote površine se je stopnja obra-

Slika 4. Vpliv kombinacije toplotne obdelave na koeficient trenja in stopnjo obrabe

LASNOSTI HITRO-REZNEGA JEKLA




54

Ventil 19 /2013/ 1

be raziskovanega hitroreznega jekla zmanjšala na zgolj 1,1×10-6 mm3/Nm (slika 4). V primerjavi z nenitriranim jeklom je nitriranje v plazmi zmanjša-lo tudi vpliv temperature avstenitiza-cije na tribološke lastnosti, pri čemer pa višja temperatura avstenitizacije še vedno pomeni večjo obrabo. Po drugi strani kombinacija podhlaje-vanja in nitriranja v plazmi ne kaže nikakršnega pozitivnega učinka v smislu povečanja abrazijske obrabne obstojnosti, kot je razvidno s slike 4.3.4 Nosilnost podlageVpliv toplotne obdelave podlage na nosilne lastnosti PM hitroreznega jekla S390 in sposobnost zagota-vljanja ustrezne podpore trdi TiCN--prevleki je bil določen z analizo razpok na površini prevleke. Pri tem smo določili kritično obremenitev nastanka prvih razpok (slika 5a) in pričetka njihovega zgoščevanja (sli-ka 5b), prikazanih na sliki 6, ter dol-žino in gostoto razpok pri obreme-nitvi 3500 N (slika 7). V primeru podlage, kaljene s tem-perature avstenitizacije 1130 °C, in trojnega popuščanja (A1) so se prve razpoke v prevleki TiCN pojavile pri obremenitvi 2200 N, večja gostota le-teh pa nad 2500 N. Skupna dolži-na razpok pri 3500 N je bila 1,5 mm z gostoto 5,7 razpok/mm. S podhla-jevanjem (vzorca A3 in A5) se sama nosilnost hitroreznega jekla ni spre-menila, povečali pa sta se gostota in dolžina razpok, predvsem pri kraj-šem času podhlajevanja. Negativen vpliv podhlajevanja na nosilnost hi-troreznega jekla je precej bolj izrazit pri višji temperaturi avstenitizacije (vzorci B1, B3 in B5). Medtem ko dvig temperature avstenitizacije s 1130 °C na 1230 °C (A1–B1) poveča nosilnost za ~20 %, s kombinacijo podhlajevanja pade kritična obre-menitev nastanka razpok pod 2000 N (slika 6), dolžina in gostota razpok pa se povečata za več kot 30 % (slika 7). Pri tem ima daljši čas podhlajeva-nja na splošno manj negativen vpliv.Nasprotno od pričakovanega prive-de nitriranje površine PM hitrorezne-ga jekla do poslabšanja nosilnih la-stnosti hitroreznega jekla S390, tako v smislu znižanja kritične obremeni-tve pričetka pokanja TiCN-prevleke (< 2000 N), predvsem pa povečanja dolžine in gostote razpok (slika 7). Tudi v primeru nitriranja višja tem-peratura avstenitizacije (B2) izboljša nosilnost raziskovanega hitrorezne-ga jekla, medtem ko jo kombinacija podhlajevanja precej poslabša. ¦4 Diskusija Z zmanjšanjem števila neraztoplje-nih evtektičnih karbidov višja tem-peratura avstenitizacije (A›B) zniža trdoto površine hitroreznega jekla in s tem njeno abrazijsko obrabno odpornost (slika 4). Kljub vsemu to ne vpliva na odpornost površine proti prenosu preoblikovanega ma-teriala (slika 3), za-radi boljše duktil-nosti pa se izboljša nosilnost podlage (sliki 6 in 7). Pri tem je potrebno opo-zoriti, da povišanje temperature avste-nitizacije lahko pri-vede do povečanja hrapavosti povr-šine [14], kar nato negativno vpliva na odpornost po-vršine na prenos preoblikovanega materiala, lahko pa poslabša tudi opri-jemljivost prevleke. Vključitev proce-sa podhlajevanja v toplotno obdelavo hitroreznega jekla daje bolj finozrna-to mikrostrukturo z višjo trdoto povšine in s tem boljšimi protiobrabnimi la-stnostmi, predvsem odpornostjo na prenos preoblikovanega materiala. Izboljšanje protiobrabnih lastnosti je bolj izrazito pri daljših časih podhla-jevanja, ki dajejo tudi nekoliko višje trdote površine (A3›A5, B3›B5). Po drugi strani podhlajevanje negativ-no vpliva na nosilnost hitroreznega jekla, ki pa se s podaljšanjem časa podhlajevanja zmanjša. S tvorjenjem trde površinske plasti z nizkim koe-ficientom trenja nitriranje v plazmi močno izboljša tako protiobrabne la-stnosti kot tudi odpornost PM hitro-reznega jekla na prenos preoblikova-nega materiala. Nasprotno pa zaradi zmanjšanja duktilnosti nitriranje pre-Slika 5. Primer (a) nastanka razpok v prevleki TiCN in (b) povečevanje njihove gostote in dolžineSlika 6. Vpliv kombinacije toplotne obdelave podlage na pričetek nastanka (Lc1) in zgoščevanja razpok (Lc2) v TiCN-prevlekiSlika 7. Dolžina in gostota razpok v TiCN-prevleki pri obremenitvi 3500 N

LASNOSTI HITRO-REZNEGA JEKLA




55

Ventil 19 /2013/ 1

cej poslabša nosilnost površine, če je ta prekrita s trdo PACVD-prevleko TiCN. Kljub prednostim, ki jih nudi-jo posamezni postopki toplotne ali kemo-termične obdelave, kombina-cija podhlajevanja in nitriranja izniči prednosti posameznega postopka in v končni fazi privede do precejšnjega poslabšanja tako triboloških (sliki 3 in 4) kot tudi nosilnih lastnosti hitro-reznega jekla (sliki 6 in 7).  ¦5 ZaključkiTemperatura avstenitizacije predsta-vlja izredno pomemben parameter toplotne obdelave hitroreznega je-kla. S povišanjem temperature avste-nitizacije se zmanjšata količina in ve-likost evtektičnih karbidov, s tem pa poslabša abrazijska obrabna odpor-nost. Po drugi strani to nima bistve-nega vpliva na adhezijsko obrabno odpornost, močno pa izboljša nosil-ne lastnosti PM hitroreznega jekla.Podhlajevanje PM hitroreznega je-kla omogoča doseganje bolj fino-zrnate martenzitne mikrostrukture, ki izboljša tribološke lastnosti povr-šine, predvsem njeno odpornost na prenos preoblikovanega materiala. Daljši časi podhlajevanja na splošno dajejo boljše tribološke lastnosti, lahko pa negativno vplivajo na no-silnost hitroreznega jekla. Najboljše tribološke lastnosti PM hitroreznega jekla dosežemo z upo-rabo nitriranja v plazmi. Po drugi strani pa nitriranje v plazmi zelo negativno vpliva na nosilno sposob-nost PM hitroreznega jekla pri na-nosu trdih zaščitnih PACVD-prevlek.Prednosti procesa podhlajevanja oz. nitriranja v plazmi se z njuno kombi-nacijo izničijo, kar v končni fazi pri-vede do precejšnjega poslabšanja nosilnih in triboloških lastnosti PM hitroreznega jekla.Literatura[1] J. S. Schery, Tribology in me-talworking – Friction, Lubrica-tion and Wear, Oxford publis-hing, 1984.[2] V. Leskovšek, M. Kalin, J. Vižin-tin, Influence of deep-cryoge-nic treatment on wear resis-tance of vacuum heat-treated HSS, Vacuum, Vol. 80 (2006) 507–518.[3] D. N. Collins, Cryogenic treat-ment of tool steels, Adv. Mater. Process., (1998) H23–H29.[4] D. Mohan Lal, S. Renganaraya-nan, A. Kalanidhi, Cryogenic treatment to augment wear resistance of tool and die ste-els, Cryogenics, Vol. 41 (2001) 149–155.[5] A. Molinari, M. Pellizzari, S. Gi-alanella, G. Straffelini, K. H. Sti-asny, Effect of deep cryogenic treatment on the mechanical properties of tool steels, J. Ma-ter. Process. Technol., Vol. 118 (2001) 350–355.[6] P. Johan Singh, S. L. Mannan, T. Jayakumar, D. R. G. Achar, Fa-tigue life extension of notches in AISI 304L weldments using deep cryogenic treatment, Eng. Failure Anaysis, Vol. 12 (2005) 263–271.[7] F. Meng, Role of h-carbide pre-cipitation in the wear resistance improvements of Fe-12Cr-Mo--V-1.4C tool steel by cryoge-nic treatment, ISIJ Int., Vol. 34 (1994) 205–210.[8] M. B. Karamis, An investigation of the properties and wear be-haviour of plasma-nitrided hot--working steel (H13), Wear, Vol. (1991) 331–342.[9] B. Podgornik, S. Hogmark, O. Sandberg, Proper coating se-lection for improved galling performance of forming tool steel, Wear, Vol. 261 (2006) 15–21.[10] B. Podgornik, J. Vižintin, Wear resistance of pulse plasma nitri-ded AISI 4140 and A355 steels, Mat. Sci. Eng. A, Vol. 315 (2001) 28–34.[11] M. Mubarak Ali, S. Ganesh Sundara Raman, S. D. Pathak, R. Gnanamoorthy, Influence of plasma nitriding on fretting wear behaviour of Ti–6Al–4V, Trib. Int., Vol. 43 (2010) 152–160.[12] B. Podgornik, S. Hogmark, Su-rface modification to improve friction and galling properties of forming tools, J. Mater. Pro-cess. Technol., Vol. 174 (2006) 334–341.[13] B. Podgornik, S. Hogmark, J. Pezdirnik, Comparison betwe-en different test methods for evaluation of galling properti-es of surface engineered tool surfaces, Wear, Vol. 257 (2004) 843–851.[14] B. Podgornik, V. Leskovšek, J. Vi-žintin, Influence of deep-cryo-genic treatment on tribological properties of P/M high-speed steel, Mater. Manuf. Process., Vol. 24 (2009) 734–738.

Effect of combined vacuum heat treatment, deep-cryogenic treatment and plasma nitriding on tribo-logical and load-carrying properties of high-speed steelAbstract: Forming tools and dies are simultaneously exposed to mechanical, thermal, chemical and tribolo-gical loading. Such complex contact conditions require well defined and specific mechanical and especially tribological properties of the contact surfaces. The aim of the present work was to investigate the effect of combining vacuum heat treatment, deep-cryogenic treatment parameters and plasma nitriding on the per-formance of powder-metallurgy (P/M) high-speed steel. Special emphasis was put on abrasive wear resistance and resistance to galling under dry sliding conditions as well as load-carrying capacity of P/M high-speed steel when coated with a PACVD coating. Test results show that deep-cryogenic treatment contributes to improved abrasive wear resistance and better galling properties of P/M high-speed steel, however it has ne-gative effect on load-carrying capacity. Degradation of load-carrying capacity was found to exaggerate with austenitizing temperature and plasma nitriding.Key words: deep-cryogenic treatment, plasma nitriding, load-carrying capacity, wear, frictionLASNOSTI HITRO-REZNEGA JEKLA




