







Februar 2013 | Zdravilni pik

Besedilo: Jennifer S. Holland
Fotografije: Mattias Klum 
Michael se je odločil, da gre plavat. Z družino je bil na počitnicah v Guerreru v Mehikiin bilo je peklensko vroče. Kopalke je pobral s stola, kjer so se sušile, si jih nataknil in skočil v bazen. A namesto osvežilnega olajšanja je na zadnji strani stegna začutil žgočo bolečino. Kopalke je strgal s sebe in se gol pognal iz bazena. V nogi ga je nevzdržno žgalo.Za sabo je zagledal majhno, grdo, rumeno bitje, ki se je prekopicevalo po vodi. Zajel ga je v plastično posodo, oskrbnik hiše pa je njega in bitje v posodi odpeljal v bližnjo ambulanto Rdečega križa, kjer so zdravniki nemudoma prepoznali napadalca, arizonskega ščipalca, Centruroides sculpturatus, pripadnika ene najbolj strupenih vrst Severne Amerike. Hudi bolečini, ki jo povzroči pik, navadno sledi tresenje, kot bi telo stresali električni šoki. Včasih žrtev umre.









