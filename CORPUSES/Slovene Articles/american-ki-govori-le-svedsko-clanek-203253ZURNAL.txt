;




Michael Boatwright, ameriški veteran, ki so ga pred nekaj meseci našli nezavestnega v motelu v Palm Springsu, je v torek odpotoval na Švedsko. Pet mesecev je preživel v bolnišnici, ker ga zaradi izgube spomina in odsotnih virov za preživetje niso mogli odpustiti. Pred dvema tednoma so ga premestili v center za brezdomce, kjer bi lahko bival štiri mesece, a se je odločil, da bo odpotoval na Švedsko. Potem ko se je zbudil iz kome, je namreč govoril le ta skandinavski jezik, angleških besed pa se ni spomnil.
61-letnik, rojen na Floridi, je v 80-ih letih nekaj let preživel na Švedskem, kjer je spoznal tudi Ewo Espling, ki ga je v torek pričakala na letališču v Gothenburgu. Kot je dejala za švedski The Desert Sun, jo je Michael prosil, naj ne govori z mediji, kar želi spoštovati. Povedala je le, da je bil čas, ki ga je preživel na Švedskem, pozitivno obdobje v njegovem življenju, kar je po oceni zdravnikov razlog, da nekdanji ameriški vojak govori le ta jezik. Ali bo ostal pri njej, ni želela povedati.Zdravniki so prepričani, da gre pri Boatwrightu za disociativno amnezijo, torej izgubo spomina, ki se zgodi zaradi fizične ali čustvene travme.









0 




0 













