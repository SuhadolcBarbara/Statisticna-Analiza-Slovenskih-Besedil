;





Jovanko Broz so v bolnišnico sprejeli zaradi slabega zdravstvenega stanja, poročajo srbski mediji. Na urgenco v Beogradu so jo sprejeli zaradi infarkta. Njeno stanje naj bi bilo resno, a stabilno. Zdravniki naj bi okoli 17.30 javnost obvestili o njenem zdravstvenem stanju.
Tita je spoznala leta 1944 med nemškim napadom na Drvar. Poročena sta bila od leta 1952. Od njegove smrti leta 1980 Jovanka živi v beograjskem naselju Dedinje, umaknjeno od oči javnosti. Le redko se je pojavljala v javnosti, pred kratkim pa je spregovorila o ljubezni Tita do žensk, o njegovih nasprotnikih in o tem, kako je Stane Dolanc Titu prislonil pištolo na vrat.  
Rodila se je leta 1924, pri 17 letih pa se je pridružila Zvezi jugoslovanske komunistične mladine. V drugi svetovni vojni je bila leta 1943 hudo ranjena. Pri 21 letih je prejela dva reda za hrabrost.









0 




0 













