 nosečnost in priprave
Objavil: barbara, dne: 28.05.2013nosečnost in priprave
Priprava na nosečnost

Vsaj 1 leto pred načrtovano zanositvijo
Preverite, ali ste bili cepljeni proti rdečkam in ugotovite, ali ste zanesljivo preboleli norice (to lahko ugotovite tudi s preiskavo krvi – pozanimajte se na infekcijski kliniki, verjetno jo boste morali sami plačat). Če še niste, potem se cepite (po cepljenju nekaj časa ni priporočljivo zanosit, mislim da 3 mesece). Začnite se redno ukvarjati z aerobno telesno dejavnostjo (npr. tek, plavanje). Opustite kajenje, omejite pitje alkohola na največ 1 dl vina dnevno. Če je vaš indeks telesne mase (teža v kg/(višina v m)2) več kot 25, shujšajte (največ 2 kg/mesec in ob raznovrstni polnovredni prehrani). Če je minilo več kot 3 leta od zadnjega pregleda pri ginekologu, ga v tem letu obiščite, da vam naredi bris materničnega vratu (PAP). Obiščite zobozdravnika.

3 mesece pred načrtovano zanositvijo
Začnite jemati folno kislino v odmerku 400 mcg (kupite v lekarni: Tifol, Elevit – ima not še druge vitamine (npr. vitamin D) in minerale (kalcij, železo, magnezij), posebej za nosečnice). Če jemljete kakršnakoli zdravila, se posvetujte z zdravnikom. Samoplačniško lahko greste v laboratorij in zahtevate preiskavo TSH (zaradi izključitve hipotiroze – slabega delovanja ščitnice). Prenehajte jemati kontracepcijske tablete. Obiščite ginekologa.

1 mesec pred načrtovano zanositvijo
Začnite se izogibati okužbam, tudi vaginalnim (plavanje v bazenih ipd) in stresu :))

Nosečnost – prvo tromesečje
Začnite redno obiskovati ginekologa.
Ne hodite v savno in ne namakajte se v vroči vodi (npr. whirlpooli v toplicah) – po nekaterih raziskavah naj bi to povečalo verjetnost za spino bifido (kasnejše raziskave tega niso potrdile). Začnite se izogibati dvigovanju težjih bremen in dogotrajnemu stanju v prisilni drži. Med približno 11. in 14. tednom lahko samoplačniško (razen če ste stari več kot 35 let) opravite UZ pregled nuhalne svetline (le pri ginekologih, ki imajo posebno licenco). Datum si morate zrihtat bistveno prej (celo kakšen mesec prej, odvisno od zasedenosti in odsotnosti), ker se v nasprotnem primeru lahko zgodi, da boste ostale brez preiskave. Jejte vsaj 5x/dan manjše in lažje obroke. Če imate možnost, si začnite redno (npr. vsakih 14 dni) meriti krvni tlak. Ponovno pojdite k zobozdravniku. Prilagodite telesno dejavnost, začnite se izogibati anaerobnim obremenitvam. Ne pretiravajte s športom, razgibavanje in zmerna aerobna aktivnost pa sta prporočljivi.

Nosečnost – drugo tromesečje
Med 16. in 18. tednom lahko (spet samoplačniško) opravite trojni hormonski test (vzamejo vam kri, ginekolog vas mora ob istem obisku pregledati z UZ). Če delate večinoma stoje, si lahko omislite preventivne kompresijske nogavice, vendar morajo biti posebej narejene za nosečnice. Začnite si vsak dan nežno! mazati trebuh s kakšnim oljem, da preprečite strije.

Nosečnost – tretje tromesečje
Pijte dovolj (negazirane in nesladke) tekočine, npr. okrog 2 litra dnevno (s tem preprečujete okužbe sečil in trombozo). 1 – 3x/dan se za 10 minut postavite na vse štiri (na komolce in kolena) – s tem izboljšate odtok seča iz ledvic (brez heca – priporočajo urologi!). Omejite uživanje sladkarij (zaradi nosečniške intolerance glukoze)!! Izogibajte se dolgotrajni vožnji s katerikolim prevoznim sredstvom, če pa že morate, potem imejte veliko postankov za razgibavanje in sprehod. Ginekologa lahko razveselite z zahtevo po preiskavi na klamidijo in bakterijsko vaginozo (odvzel bo bris nožnice in rektuma ter to poslal na ZZV, kjer bodo potrdili ali izključili prisotnost slavnega streptokoka in drugih povzročiteljev). Preiskavo boste morali plačati sami, je pa zelo koristna, ker vam lahko prihrani obilico preglavic. Nosite samo bombažno spodnje perilo, oblačila naj bodo zračna in ohlapna, ne sedite s prekrižanimi nogami ali na plastičnih stolih (prevetiva tromboze in okužbe sečil). Okužbe sečil so dejavnik tveganja za prezgodnji porod.

Splošna navodila za prehrano nosečnic (proti toksoplazmi, listeriozi, črevesnim okužbam)
Temeljito skuhajte surovo hrano živalskega izvora, natančno operite vso zelenjavo. Surovo meso naj bo shranjeno ločeno od drugih živil. Izogibajte se nepasteriziranemu mleku in izdelkom iz takega mleka (razne „domače“ sladice). Potem, ko ste narezali surovo meso ali zelenjavo, na kateri je bila zemlja, si temeljito operite roke. Operite tudi pribor, s katerim ste to delali in za surovo meso imejte posebno desko, na kateri ne režite živil, ki jih nameravate pojesti neprekuhane. Najbolj kontaminirana s salmonelo so jajca in perutnina. Mleto meso – naj ga zmeljejo pred vami in čim prej v hladilnik, nato pa dobro prekuhati. Kuhane jedi je treba na hitro ohladiti (pozimi dati ven, poleti v klet ali v posodo z ledeno vodo) in čimprej (v roku ene ure) v hladilnik. Npr. ostankov kosila, ki so bili nepokriti več ur pri 20 st.C, nosečnica ne sme jesti. Muhe in mušice nikakor ne smejo do živil, ki se bodo pojedla neprekuhana ali neolupljena. Npr. če se ena majhna mušica vsede na sendvič s šunko, ga nosečnica čez eno minuto poleti ne sme več pojesti (ker so se mogoče bakterije iz mušice že preveč namnožile).

Ne jejte neprekuhanih hrenovk in klobas. Pazite, da ne polijete tekočine iz vrečke od hrenovk po drugi hrani ali priboru. Tudi jedi iz neprekuhanih jajc niso varne (npr. neprekuhan sneg iz beljakov, kremšnite, jajčne kreme ipd). Ne jejte mehkih sirov kot so feta, Brie, Camembert, mehiški siri, mozzarella, mascarpone - razen če je jasno napisano, da so narejeni iz pasteriziranega mleka (preventiva listerioze). Ne jejte paštet ali mesnih namazov, ki se prodajajo v hladilniku ali bifteka. Prepovedani so tudi dimljeni morski sadeži, ki se morajo hraniti ohlajeni.Spletna stran baby otroska trgovina miska.