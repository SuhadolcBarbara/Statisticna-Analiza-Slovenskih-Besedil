42

Ventil 19 /2013/ 1

SIMULACIJA PROIZVODNEGA PROCESA ¦1 UVOD Proizvodni proces za proizvodnjo hladilnikov v podjetju Gorenje, d. d., obsega proizvodnjo surovih izdelkov, lakiranje surovih izdelkov, predmon-tažo, končno montažo in končno te-stiranje. Obstoječe proizvodne kapa-citete vmesnih skladišč pred linijami predmontaže zagotavljajo gotove lakirane izdelke za en dan oziroma za 16 ur obratovanja linij predmon-taže. Po načrtovani selitvi proizvo-dnje hladilnikov na novo lokacijo pa se bodo kapacitete vmesnih skladišč pred linijami predmontaže zmanj-šale tako, da bodo zaloge gotovih lakiranih izdelkov zadostovale za 3,5-urno obratovanje linij predmon-taže. Še pred dejanskim zagonom tovarne na novi lokaciji se zaradi načrtovanega zmanjšanja kapacitet vmesnih skladišč gotovih lakiranih izdelkov pojavlja vprašanje, ali bodo načrtovane kapacitete vmesnih skla-dišč zadostovale za nemoteno delo-vanje linij predmontaže. Iz tega razloga so bile izvedene raz-iskave in izdelan simulacijski mo-del dela proizvodnega sistema za izdelavo hladilnikov, ki preko pod-modelov popisuje lakirnico in linije predmontaže. Cilj izdelave modela je bil, da preko izvajanja simulacije na podlagi postavljenih proizvodnih planov dobimo proizvodne časa za posamezne lote v lakirnici, obenem pa v vsakem trenutku dobimo tudi aktualno stanje zalog v posame-znem vmesnem skladišču gotovih lakiranih izdelkov. Lot je v podjetju opredeljen kot skupina enakih suro-vih izdelkov v seriji, ki se kot skupina barva v enak barvni odtenek.  ¦2 Izhodišča za raziskave in cilji V začetnem koraku raziskav so bile postavljene smernice za izdelavo si-mulacijskega modela in podrobno popisane karakteristike lakirnice v proizvodnem sistemu [1]. Obenem je bil podrobno popisan tudi proces predmontaže, s čimer smo zago-tovili spremljanje aktualnih zalog v vmesnih skladiščih gotovih lakiranih izdelkov pred linijami predmontaže. Bistveni deli opazovanega dela pro-izvodnje so sledeči (slika 1): Optimiranje zalog polizdelkov za hladilnike preko raeunalniškega modela in simulacije diskretnih dogodkovMihael DEBEVEC, Gregor ČREP

Izvleček: Podjetje Gorenje, d. d., je eden od večjih proizvajalcev hladilnikov. Proizvodne linije med drugim obsegajo lakirno linijo za lakiranje surovih izdelkov in vmesna skladišča gotovih lakiranih izdelkov, ki morajo zagotavljati dovolj velike kapacitete za obstoječi obseg proizvodnje in predmontažo. Gotovi lakirani izdelki se vgrajujejo na linijah predmontaže, za katere velja, da morajo delovati brez zaustavitev. Podjetje načrtuje selitev proizvodnje hladilnikov na novo lokacijo, kjer se bo kapaciteta vmesnih skladišč gotovih lakiranih izdelkov zmanjšala za približno 6,5-krat. Manjša kapaciteta načrtovanih vmesnih skladišč za načrtovalce proizvodnega procesa pomeni izredno natančno planiranje procesa lakiranja, da so zagotovljeni vsi potrebni gotovi lakirani izdelki na linijah predmontaže ohišij in vrat v ustreznih količinah in ob upoštevanju minimalnih kritičnih zalog v primeru zastojev lakirnice. Iz tega razloga se je podjetje povezalo z laboratorijem LASIM na Fakulteti za strojništvo v Ljubljani. V okviru raziskovalnega dela je bil izdelan računalniški model pro-izvodnega procesa lakiranja in predmontaže, ki preko izvajanja simulacije omogoča zasledovanje in sprotno spremljanje aktualnega stanja gotovih lakiranih izdelkov v vmesnih skladiščih glede na postavljeni proizvodni plan lakiranja. Ključne besede: simulacija diskretnih dogodkov, modeliranje, optimizacija, proizvodni proces, velikoserijska proizvodnja 

Dr. Mihael Debevec, univ. dipl. inž., Univerza v Ljubljani, Fakulteta za strojništvo; Gregor Črep, dipl. inž., Gorenje, d. d., Velenje




43

Ventil 19 /2013/ 1

SIMULACIJA PROIZVODNEGA PROCESA•	stropni verižni transporter, ki zagotavlja gibanje izdelkov od zalogovnika surovih ohišij pre-ko lakirnice do vmesnih skladišč predmontaže, •	lakirnica s tremi lakirnimi kabina-mi, •	žgalna peč zagotavlja zaključek barvanja in sušenje izdelkov, •	deset vmesnih skladišč pred li-nijami predmontaže, v katera se skladiščijo gotovi lakirani izdelki glede na šifro, in •	štiri linije predmontaže, ki pora-bljajo gotove lakirane izdelke iz vmesnih skladišč. Specialne karakteristike lakirnice smo zajeli preko parametrov delovanja v logičnem modelu in so sledeče [1]: •	lakirnica obratuje 2 izmeni dnev-no (od 6.–14. ure in od 14.–22. ure) brez zaustavitev, 6 dni na te-den, od ponedeljka do sobote, •	vsak posamezen izdelek se lakira v predhodno določeni lakirni kabini, •	v istem trenutku se lahko izvaja lakiranje le v eni lakirni kabini, •	lakirna kabina LK 1 je namenjena za barvanje v belo barvo, lakirni kabini LK 2 in LK 3 pa za barvanje v vse ostale barvne odtenke (slika 2), •	pri menjavi barvnega odtenka v lakirnih kabinah za barvne od-tenke je potrebno upoštevati čas preureditve lakirne kabine na nov barvni odtenek. Proizvodni proces v lakirnici oziroma tok izdelkov preko lakirnice je dolo-čen z naslednjimi proizvo-dnimi parametri [1]: •	takt procesa laki ranja je odvisen od takta verižne-ga stro pnega transpor-terja in znaša 16 s, •	število šifer oziroma šte-vilo različnih izdelkov v lakirnici je okrog 250, •	akira se 5 geometrijsko različnih izdelkov v 12 barvnih odtenkih, •	na posameznem obeša-lu verižnega stropnega transporterja je lahko raz-lično število izdelkov, kar je odvisno od geometrij-skega tipa izdelkov, •	v eni izmeni se polakira okrog 1600 obešal oziro-ma 3600 surovih izdelkov. Za dosego zastavljenih ci-ljev za spremljanje aktualnih zalog v vmesnih skladiščih pred predmon-tažo smo izvedli sledeče korake: •	izdelava modela proizvodnega procesa lakiranja z raziskovalnim delom, •	izvajanje simulacije proizvodnega procesa lakiranja glede na proi-zvodni plan lakiranja in izvajanje simulacije predmontaže glede na proizvodni plan predmontaže, •	zagotovitev podatkov iz dejanske proizvodnje, kar je za potrebe raz-iskav priskrbelo podjetje Gorenje, d. d., •	zagotovitev programskega orod-ja za raziskovalno delo ter pomoč pri izdelavi modela in izvajanju si-mulacije, kar je zagotovilo podje-tje ITS, d. o. o. Slika 1. Logična shema pretoka izdelkov v proizvodnji od zalogovnika surovih ohišij do linij predmontaže

Slika 2. Lakirne kabine v lakirnici in smer toka izdelkov




44

Ventil 19 /2013/ 1

Po natančni opredelitvi zastavlje-nih ciljev in opredelitvi karakteristik proizvodnega procesa smo se lotili razvoja modela proizvodnega pro-cesa lakirnice in predmontaže, ki bo zagotavljal spremljanje aktualnih zalog v vmesnih skladiščih goto-vih lakiranih izdelkov pred linijami predmontaže.  ¦3 Model proizvodnega procesaIzdelava modela proizvodnega pro-cesa je potekala v dveh osnovnih korakih: •	v prvem koraku logična zasnova modela in •	v nadaljnjem koraku računalniški model in struktura uporabljenih podatkov. 3.1 Logična zasnova modela Osnovni in glavni cilj pri raziskavah je bil oblikovanje virtualne tovarne opazovanega dela proizvodnega procesa, ki omogoča in zagotavlja izvajanje načrtovanega proizvo-dnega plana na enak način, kot se ta izvaja v dejanskem proizvodnem procesu ([2], [3]) (slika 3). Pri gradnji modela opazovanega pro-izvodnega procesa je bil sam model zasnovan tako, da je omogočena uporaba vhodnih podatkov, ki so namenjeni za dejansko proizvodnjo. Model je zasnovan parametrično, s či-mer je omogočena uporaba različnih vhodnih podatkov, kot so na primer različni proizvodni plani. Obenem model popisuje dejanski proizvodni proces v taki meri, da so zajete vse njegove bistvene značilnosti ([2], [3]). Izpisi o proizvodnih časih v modelu so izdelani za lot, ki je privzet kot osnov-ni opazovani element materialnega toka v proizvodnem procesu. Na podlagi predpostavk virtualne tovarne ([2], [3]) in značilnosti de-janskega opazovanega proizvodne-ga procesa smo zasnovali logično shemo modela proizvodnega pro-cesa (slika 4). Sam simulacijski mo-del tako zajema podmodel lakirnice in podmodel predmontaže (slika 4).Podmodel lakirnice popisuje proces lakiranja, pri čemer predstavlja vho-dne podatke proizvodni plan za lakir-nico, izhodne podatke pa proizvodni časi lotov gotovih lakiranih izdelkov (slika 5). Podmodel predmontaže po-pisuje odjem gotovih lakiranih izdel-kov iz vmesnih skladišč predmontaže glede na proizvodni plan predmon-taže, pri čemer predstavlja vhodne podatke podmodela proizvodni plan za predmontažo, izhodne podatke pa proizvodni časi zadnjih zaključenih predmontaž na posameznih linijah predmontaže (slika 5). Z logično povezavo obeh podmo-delov smo vzpostavili zasledovanje ažurnega stanja gotovih lakiranih izdelkov v vmesnih skladiščih pred linijami predmontaže. Slika 3. Osnovni princip virtualne tovarneSlika 4. Logična shema simulacijskega modela

SIMULACIJA PROIZVODNEGA PROCESA




45

Ventil 19 /2013/ 1

Slika 5. Relacije med strukturami podatkov v modelu opazovanega proizvodnega procesaZa model proizvodnega procesa smo zasnovali ustrezne relacije med podat-kovnimi strukturami, ki so uporabljene v modelu (slika 5). Za spremljanje ak-tualne zaloge gotovih lakiranih izdel-kov moramo spremljati stanje v treh podatkovnih strukturah modela: zače-tno zalogo gotovih lakiranih izdelkov v skladiščih pred linijami predmontaže, število izdelanih gotovih lakiranih iz-delkov v podmodelu lakirnice in števi-lo porabljenih gotovih lakiranih izdel-kov v podmodelu predmontaže. Tekočo zalogo gotovih lakiranih iz-delkov sprotno spremljamo preko treh različnih izpisov (slika 5), da je ažurno stanje zalog uporabniku kar najbolj nazorno predstavljeno: •	preko tabele tekočih zalog v skla-diščih predmontaže, •	preko grafa tekočih zalog in •	preko izpisa v zaslonskem oknu s prikazom števila gotovih lakiranih izdelkov v posameznem skladišču predmontaže. Na osnovi logične sheme modela in relacij med podatkovnimi struktura-mi v modelu smo izdelali računal-niški simulacijski model lakirnice in predmontaže. 3.2 Računalniški model in struktura podatkov Računalniški model smo v okviru raziskovalnega dela izdelali v pro-gramskem paketu Plant Simulation 7.6 (slika 6). V modelu so enostavne logične odvisnosti proizvodnega procesa popisane s standardnimi objekti programskega paketa, zahtevnejše logične odvisnosti pa z metodami oziroma podprogrami v program-skem jeziku SimTalk ([4], [5], [6]). Potrebni vhodni podatki za raču-nalniški model, ki jih je zagotovilo podjetje Gorenje, d. d., iz dejanske proizvodnje, so zapisani v tabelah in so sledeči: •	vhodni podatki za proces lakiranja (Proizvodni plan lakirnice na sliki 4, preglednica 1), •	vhodni podatki za proces pred-montaže (Proizvodni plan pred-montaže na sliki 4, preglednica 2) in •	vhodni podatki o začetnih zalo-gah v vmesnih zalogovnikih pred-montaže (Začetna zaloga lak. izd. v skladiščih na sliki 4, preglednica 3). Vhodni podatki za proces lakiranja (preglednica 1) zajemajo vse bistvene podatke o lakiranju izdelkov v posa-meznem lotu: ID oznako, količino iz-delkov v lotu, število kosov na obešalo, oznako lakirne kabine, oznako vme-snega skladišča in čas transporta od lakirne kabine do vmesnega skladišča.Vhodni podatki za proces predmon-taže (preglednica 2) zajemajo vse bistvene podatke o procesu pred-montaže posameznega hladilnika: 

ŠifraZaporedjeKoličinaŠt. kosov na obešaloŠt. lak. kabineČas	menjave	(min.)Št.	predmontaže_skladiščeTransport od razlaganja do skladišč	ohišij	in	vrat (min.)2806071901212130763026011131303223370211534303228480411534279768590202161Preglednica 1. Primer podatkov za proizvodni plan lakirniceSIMULACIJA PROIZVODNEGA PROCESA




46

Ventil 19 /2013/ 1

šifra hladilnika, količina serije in za vsak sestavni del, ki se vgradi v po-samezen hladilnik: šifra, število in skladišče lakiranega izdelka. Začetno zalogo v posameznem skla-dišču pred linijami predmontaže pred začetkom izvajanja simulacije vnese-mo v preglednico Začetna zaloga lak. izd. v skladiščih (preglednica 3). Zadnji korak pred izvajanjem simu-lacije je nastavitev začetnega časa simulacije in parametrov o režimih dela tako za lakirnico kot predmonta-žo oziroma nastavitev delovnih kole-darjev za vsako posamezno izmeno.  ¦4 Izvajanje simulacije modela proizvodnega procesa Z izvajanjem simulacije modela pro-izvodnega procesa smo pridobili sledeče podatke: 

Šifra hladilnikaKoličina serijeZap. številka zapisaŠifra lak. ohišjaŠt. lak. ohišij (kos)SkladiščeŠifra lak. vrat HlŠt. lak. vrat HlSkladiščeŠifra lak. vrat ZOŠt. lak. vrat ZOSkladiščeŠifra lak. robnika SPŠt. lak. robnik SPSkladiščeŠifra lak. vezni profil SRŠtevilo lak. vezni profil SRSkladiščeŠifra lak. vezni profil ZGŠtevilo lak. vezni profil ZGSkladiščeŠifra lak. letev podnožna OTŠtevilo lak. letev podnožna OTSkladišče335551168A11383331112532111151253216115110541311610767211610540311601638242370A2138333111318946115126306411511054131161076721161054031160163760204A313833311137922511512630641151105413116107672116105403116016332018210A41383331122532111152253216115210541311610767211610540311601633201870A513833311225321111522532161152105413116107672116105403116016

Preglednica 2. Primer podatkov za proizvodni plan predmontažeSlika 6. Računalniški model v Plant SimulationSIMULACIJA PROIZVODNEGA PROCESA




47

Ventil 19 /2013/ 1

Skladiščno mestoZačetna zaloga lakiranih izdelkov 1190121201390149015188152121531251548121610001785

Preglednica 3. Primer podatkov za začetno zalogo lakiranih izdelkov•	izhodne podatke za proces lakira-nja (Rezultati simulacije lakirnice na sliki 4, preglednica 4), •	podatke o aktualnih zalogah go-tovih lakiranih izdelkov v vmesnih skladiščih pred predmontažo (Tre-nutna zaloga lak. izd. v skladiščih na sliki 4, preglednica 5); na pod-lagi teh podatkov sta izdelana še: •	izpis aktualne zaloge gotovih laki-ranih izdelkov v vmesnih skladiščih predmontaže neposredno preko izpisov v zaslonskem oknu in•	izpis aktualne zaloge gotovih laki-ranih izdelkov v vmesnih skladiščih predmontaže preko grafa (slika 7). V tabeli o rezultatih simulacije za pro-ces lakiranja (preglednica 4) so zbrani podatki o času začetka lakiranja po-sameznega lota in o času uskladi-ščenja posameznega lota v vmesno skladišče gotovih izdelkov. Ta čas nam daje podatek, kdaj so posame-zni gotovi izdelki pripravljeni za vgra-dnjo na linijah predmontaže. Časi so spremljani v dveh zapisih: absolutno in relativno glede na čas začetka izva-janja simulacije in obenem pripravlje-ni za nadaljnje analize. V tabeli o aktualnih zalogah v skladi-ščih (preglednica 5) so zbrani podatki o aktualnem številu gotovih lakiranih izdelkov v posameznem vmesnem skladišču pred predmontažo. Poleg teh podatkov so v tej tabeli zbrani tudi po-datki o aktualnem številu izdelanih gotovih lakiranih izdelkov od začetka simu-lacije in podatki o aktual-nem številu porabljenih gotovih lakiranih izdelkov od začetka simulacije. Graf aktualnih zalog go-tovih lakiranih izdelkov v vmesnih skladiščih pred predmontažo (slika 7) prikazuje aktualno stanje izdelkov v posameznem skladišču pred predmon-tažo in se obnavlja ob vsakem zaključ-ku lakiranja posameznega lota.  ¦5 UgotovitveV prispevku smo predstavili primer dobre prakse sodelovanja med in-dustrijo in fakulteto. Rezultat razi-skovalnega dela kaže prednosti in možnosti, ki jih imamo z izdelavo 

ŠifraZaporedjeKoličinaŠt. kosov na obešaloŠt. lak. kabineČas menjave (min.)Št. predmonta-že_skladiščeTransport od raz-laganja do skladišč ohišij in vrat (min.)Začetek lakiranja (DateTime)Začetek lakiranja (Time)Konec lakiranja (DateTime)Konec lakiranja (Time)280607190121212012/10/15 06:00:00.00000.00002012/10/15 06:51:00.000051:00.0000307630260111312012/10/15 06:24:00.000024:00.00002012/10/15 07:15:00.00001:15:00.00003032233702115342012/10/15 06:40:00.000040:00.00002012/10/15 07:29:00.00001:29:00.00003032284804115342012/10/15 06:49:20.000049:20.00002012/10/15 07:38:20.00001:38:20.00002797685902021612012/10/15 06:54:40.000054:40.00002012/10/15 07:40:40.00001:40:40.0000

Preglednica 4. Izhodni podatki simulacije o procesu lakiranja

Skladiščno mestoŠt. izdelanih izdelkov od začetka simulacijeTekoča zalogaŠt. porabljenih izdelkov od začetka simulacije112247224212313153280133088531314306463501514202448415261870560153520196261543604727001636207523868170850

Preglednica 5. Primer tabele s podatki o aktualnih zalogah v skladiščihSlika 7. Izpis aktualne zaloge preko grafa

SIMULACIJA PROIZVODNEGA PROCESA




48

Ventil 19 /2013/ 1

modela in izvajanjem simulacije: •	imamo možnost nastavitve raz-ličnih delovnih koledarjev tako za lakirnico kot za predmontažo, •	imamo možnost nastavitev različ-nih režimov odmorov za delavce v posameznih izmenah tako za la-kirnico kot za predmontažo, •	imamo možnost nastavitve različ-nih začetnih zalog v vmesnih skla-diščih gotovih lakiranih izdelkov pred linijami predmontaže, •	imamo možnost hitrega izvajanja različnih proizvodnih planov tako za lakirnico kot za predmontažo, •	imamo možnost hitrega spremi-njanja velikosti lotov v proizvo-dnih planih, •	imamo možnost nastavljanja hi-trosti izvedbe simulacije oziroma jo lahko izvajamo po korakih, •	z enostavnimi dograditvami ima-mo možnost izdelave želenih izpi-sov o poteku simulacije. Z raziskovalnim delom izdelan si-mulacijski model smo testirali na podatkih iz dejanske proizvodnje, pri čemer smo dokazali uporabnost izdelanega modela. Predstavljeni model je v primerjavi s preračuni na-povedovanja poteka proizvodnega procesa mnogo bolj uporaben, ker dosledno upošteva zaporedje izvaja-nja posameznih operacij lakiranja ob pogoju, da se posamezna operacija lakiranja lahko izvede takrat, ko so izpolnjeni vsi pogoji za njen začetek. Meritve porabljenega časa za izved-bo simulacije so v fazi testiranja mo-dela pokazale, da porabimo po opra-vljenih začetnih nastavitvah približno 15 sekund za izvedbo simulacije proizvodnega procesa za cel delovni dan (dve izmeni), kar je bistveno hi-treje od preračunov napovedovanja poteka proizvodnega procesa. Sama zgradba simulacijskega mo-dela, ki je sestavljen iz funkcional-nih podmodelov, v našem primeru podmodela lakirnice in podmodela predmontaže, se je izkazala za zelo uporabno. Preko podmodela lakirni-ce sprotno zasledujemo število izde-lanih gotovih lakiranih izdelkov, kjer je najmanjša enota skupine enakih gotovih lakiranih izdelkov lot. Preko podmodela predmontaže pa zasle-dujemo število porabljenih gotovih lakiranih izdelkov iz skladišč pred linijami predmontaže. In z ustrezno povezavo obeh podmodelov spro-tno zasledujemo ažurno stanje laki-ranih izdelkov v vmesnih skladiščih predmontaže v kateremkoli trenutku simulacije. Ažurno stanje v skladiščih gotovih izdelkov sprotno izpisujemo na želen način in v želeni obliki. Na splošno pa je glavna in bistve-na prednost virtualne proizvodnje preko izdelave modelov in izvajanja simulacije v primerjavi z dejansko proizvodnjo ta, da se ne porablja nič materiala, nič energije in se ne upo-rabljajo proizvodna sredstva, ampak se obdelujejo le podatki. Literatura[1] Podatki o podjetju Gorenje, d. d. – interno gradivo, Velenje, 2012. [2] Debevec, M.: Modeliranje strege orodij pri obdelavi v digitalnem okolju, doktorska disertacija, Fa-kulteta za strojništvo, Univerza v Ljubljani, Ljubljana, 2010. [3] Debevec, M., Herakovič, N.: Vir-tualna proizvodnja v virtualni tovarni za primere maloserijske proizvodnje, Posvet Avtomati-zacija strege in montaže 2011 – ASM '11: zbornik posveta, Fa-kulteta za strojništvo, Univerza v Ljubljani, Ljubljana, 2011. [4] Bangsow, S.: Manufacturing si-mulation with Plant Simulation and Simtalk: Usage and Pro-gramming with Examples and Solutions, Heidelberg: Springer, Berlin, 2010. [5] eM-Plant: Reference Manual, Tecnomatix Technologies GmbH & Co. KG, 1998. [6] eM-Plant: Objects Manual, Tec-nomatix Technologies GmbH & Co. KG, 1998. 

Optimization of stock of semi-finished parts for refrigerators through a model in computer and discrete event simulationAbstract: Gorenje d.d. is one of the major manufacturers of refrigerators. The production lines among other includes painting line for painting raw products and intermediate storages of finished painted products, which should provide sufficient capacity for the existing production volume and pre-assembly. The finished painted products are installed on the pre-assembly lines, for which are considered to be operating without stopping. The company plans to relocate a refrigerators production to a new location, where the capacity of the inte-rim storages of finished painted products is decreased by approximately 6.5 times. The reduced capacity of planned interim storages for planners of production process means extremely precise planning of painting process that all the necessary finished painted products are provided on the pre-assembly lines for housings and doors in the appropriate quantities and also the minimal critical stocks must be considered for the cases of painting line deadlocks. For this reason, the company has connected with laboratory LASIM from the Fa-culty of Mechanical Engineering in Ljubljana. Within the researches there was developed a computer model of the painting and pre-assembly production process that through the implementation of simulation enables tracking and real-time monitoring of the current status of finished painted products stock in intermediate storages with regards to the production plan of painting. Keywords: discrete event simulation, modelling, optimization, production process, large-scale productionSIMULACIJA PROIZVODNEGA PROCESA




