 Meditacija
Objavil: Mojca Debelak, dne: 21.11.2010Meditacija
Mnoge kulture po svetu so spoznale pomirjujoči, zdravilni učinek mirnega premišljevanja. Večina meditacij, s katerimi  se lahko srečamo v našem prostoru, prihaja iz starodavnih vzhodnih in drugih verskih izročil. Preko meditacije se naše zavedanje širi v višje frekvence in višja telesa. Posledično smo vse bolj povezani, dokler ne občutimo, da se zlijemo v eno s celotnim vesoljem. Meditacija je torej doživetje, ki našo zavest dviga do te mere, da dojamemo novo stvarnost sebe, svoje duše in svetov, v katerih obstajamo. 

Spoznajte z nami moč spečega uma in prebujene zavesti!
Cilj meditacije je sprejeti vse plati življenja in preko tega pomen ravnotežja, ki odstrne nova obzorja in pripelje do našega dobrega počutja. Četudi je meditacija samo duhovno prizadevanje, se njene posledice odražajo tudi na telesu. Preko meditacije sčasoma prebudimo subtilno zaznavanje vseh nians svojega fizičnega in energijskega telesa, umirimo um, zmanjšujemo stres in blažimo znake s stresom povezanih bolezni, od glavobola do krvnega pritiska. Mnogi govorijo o tem, da meditacija povečuje koncentracijo in zmožnost pomnenja, zmanjšuje agresijo, hiperaktivnost ali pasivnost, prebudi željo po kreativnem izražanju sebe ter odpravi nezdrava pričakovanja.Spletna stran MojChi.