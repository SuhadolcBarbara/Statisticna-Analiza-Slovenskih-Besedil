; 





Ljubljana - Grosupeljski policisti so ugotovili, da je 31-letnik v okolici Grosupljega občanom grozil z orožjem. Na podlagi zbranih obvestil so na pristojnem sodišču pridobili odredbo za hišno preiskavo, med  katero so policisti omenjenemu moškemu zasegli plinsko pištolo, predelano v nelegalno orožje.
Policisti so mu odvzeli prostost in ga s kazensko ovadbo zaradi kaznivih dejanj povzročitve splošne nevarnosti ter neupravičene proizvodnje in prometa z orožjem privedli na zaslišanje k preiskovalnemu sodniku, ki ja zanj odredil pripor. 





 
 
 
 











                