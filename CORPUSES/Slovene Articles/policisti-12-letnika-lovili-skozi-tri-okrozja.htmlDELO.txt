; 





Washington - V Združenih državah so policijski pregoni precej pogosta stvar, a ko so policisti kar čez tri zvezne države lovili tatu tovornjaka, niso pričakovali, da bodo za volanom našli 12-letnika. Ta je s kolegom pred dnevi sredi noči pobegnil iz popravnega doma v Morristownu (Tennessee), na bližnjem parkirišču pa sta v enem od tovornjakov našla ključe, splezala vanj in se odpeljala.
Da sta prišla iz ograjenega parkirišča, sta najprej zapeljala skozi zaprta žičnata vrata, nato pa po avtocesti pot nadaljevala v Jefferson County . Tam so jima že bili za petami policisti, ki so ju poskušali ustaviti s spajkerjem. Ta je res predrl pnevmatike tovornjaka, a sta dečka vožnjo nadaljevala vse do Knoxvilla.
Tam sta trčila v steber ob cesti in obstala. Policisti so oba aretirali, mladi voznik pa si je prislužil kar 10 ovadb za različna kazniva dejanja. 





 
 
 
 











                