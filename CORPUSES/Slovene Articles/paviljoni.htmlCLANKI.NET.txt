 Rustikalna romantika paviljonov
Objavil: MetalDesign, dne: 23.05.2013Rustikalna romantika paviljonov
Paviljoni so že od nekdaj zaviti v tančico skrivnosti. Omembo paviljonov zasledimo že od najzgodnejših Babilonskih vrtov do današnje moderne civilizacije, njihova mogočna podoba je na vrtu že tisočletja ključni element, ki povezuje vrt v celoto.
Začetki paviljonov segajo že v čas pred našim štetjem, ko so se člani egipčanske kraljeve družine nad njihovo uporabnostjo in videzom tako navdušili, da so jih v svojih rajskih vrtovih postavili v upanju, da jih bodo pospremili v posmrtno življenje. Podobe paviljonov pa so uporabili tudi na risbah v grobnicah. 
Tudi Rimljani niso kaj veliko zaostajali, svoje paviljone so uporabljali za počitniške hišice ali pa del le-te. Predstavljali so jim prostor za počitek ter zabavo. Perzijci pa so bili že bolj napredni, njihove paviljone so okrasili z razkošnimi dodatki, kot so preproge, kupole in marmorni stebri. Seveda pa ni bil vse le izgled, paviljone so gradili v bazenih ali potokih, saj so jim zaradi vode nudili hladen prostor za počitek skozi vse leto. 
Do manjšega preobrata je prišlo, ko v Franciji prevzeli stil kitajskega templja oz. paviljona, ki je v preteklosti na Kitajskem služil kot čajna hiša. Nad dizajnom so bili tako navdušeni, da so jih postavili v Louvru. Kmalu za njimi, pa so stil prevzeli tudi Angleži, ki pa so paviljone gradili v stilu Rimljanov, saj so bili del počitniške hiše, prostor za čajanko ali večerno zabavo z orkestrom. V teh časih pa so paviljoni postali tudi statusni simbol in to ostali naslednjih 300 let. 
Danes se paviljoni pojavljajo kot del doma ali vrta. Nudijo nam zatočišče pred dežjem ali premočnim soncem in so v večini del doma bolj zaradi uporabnosti kot videza. Prilagodljivi so muham oblikovalca, pa naj bodo okrogli, pravokotni, kvadratni ali osmero-kotni. Lahko so narejeni iz več materialov, od lesa do večne kovine, ki postaja zaradi svojega rustikalnega zgleda tudi vse bolj popularna. Kovina pa ne daje paviljonu le rustikalnega videza, ampak tudi romantičnega. Prelep paviljon, obdan z vrtnicami se poda prav v vsak vrt. 


Popeljite vaš vrt v čas Rimljanov, zabav in uživajte v svojem miren kotičku kot so to počele že civilizacije tisočletja nazaj. Če želite popeljati romantiko paviljonov v vaš dom, lahko to storite s pomočjo Metal Design d.o.o, ki je specialist za rustikalno kovinsko pohištvo.Spletna stran Rustikalni paviljoni.