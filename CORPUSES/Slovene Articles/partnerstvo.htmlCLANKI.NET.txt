 Partnerstvo
Objavil: Zoran Korenjak, dne: 25.12.2012Partnerstvo
PARTNERSTVO 
 
Gledam skozi okno v megleno prebujajoče se jutro in se sprašujem o partnerstvu. Kdo je naš partner, partnerka? Kaj si želimo zjutraj, ko se prebudimo? Kaj si želimo preden zaspimo?
 
Želimo si zelo podobno kot smo si želeli v zgodnjem otroštvu, ko smo si želeli da bi nas starši imeli radi točno take kot smo in za nas lepo poskrbeli. In verjamem, da je večina staršev to prav lepo počela vsak na svoj način. In ravno ta način, kako so za nas poskrbeli je v nas ustvaril pričakovanja in vzorce po katerih nezavedno pričakujemo sprejetost in ljubezen. Vse lepo dokler smo doma v poznanem okolju. Ko spoznamo partnerja, partnerko se ustvari novo okolje. Srečata se dva načina dajanja in sprejemanja ljubezni in potrditve. Dva različna tipa ranljivosti in strahov. Dva različna načina doživljanja sreče. In tukaj se ljudje radi ujamemo v past in tega ne prepoznamo. Dostikrat smo razočarani, prizadeti ker ljubezen od partnerja ne pride na nam domač način in obratno. Partner ne vidi, ne sprejme naše ljubezni in je razočaran. Če v tej točki nadaljujemo z očitanjem “če bi bil ti drugačen potem....” izgubimo resničen kontakt drug z drugim. In zgodba lahko gre še naprej, če nismo iskreni do sebe. Včasih gremo kljub partnerstvu iskat nam domač način sprejemanja in ljubezni drugam. Morda na skrivaj, morda javno, morda se tega zavedamo, morda se tega ne zavedamo in na tej točki na nek način izdamo partnerja, predvsem pa izdamo samega sebe. Vsak trenutek, ki ga preživimo v zameri in razočaranosti “zaradi partnerja” je naša osebna odgovornost. Če se imamo radi si tega ne bomo dovolili ampak bomo poskrbeli zase. Tukaj je dobro, če znamo poslušati srce in delovati iz srca in ljubezni do samega sebe. Seveda pa obstaja naš ranljivi del, ki je navajen delovati iz strahu in bi storil vse da prepreči ponovno razočaranje.
 
Kateri del bom poslušal?
 
Ko sem začel šolanje za bioterapevta so mi povedali, da je ljubezen najmočnejša energija zdravljenja. In ko smo govorili o partnerstvu so nam povedali, da ko imaš nekoga resnično in nesebično rad potem mu dovoliš da gre svojo pot. Pot, ki mu jo narekuje njegovo, njeno srce. In šele takrat tej osebi resnično opreš vrata do sebe. Ker nič ne pričakuješ in ne moreš biti razočaran. Ker imaš rad sebe in veš kaj si v resnici želiš in potrebuješ. Ker si upaš biti ranljiv. Tudi jaz v sebi v sebi opažam dva dela, ki jih niti ne znam poimenovati. En del hrepeni in si želi bližine ljubljene osebe, drugi del pa je ranjen in si želi prostor in varnost. Kako najti ravnovesje? Tukaj logičnega odgovora ne najdem. Nikakor si ne znam logično odgovoriti kaj je dobro zame. In kadar povprašam srce kaj je dobro zame mi vedno znova in znova odgovarja – imej rad sebe in prenehaj že enkrat iskati sprejetost, ljubezen, srečo in varnost v drugih, ker je tam ne boš našel. Vse to je v tebi. Bodi iskren do sebe, dovoli si biti ranljiv, občuti hrepenenje, ki je tam že od otroštva. Bodi to po čemer hrepeniš že toliko časa.Spletna stran Osvobodite se strahu in občutkov krivde s programom ROJSTVO.