 Postelja je oaza miru
Objavil: Marko Peterka, dne: 28.05.2013Postelja je oaza miru
Postelja je oaza miru, v katero se zatečete po napornem dnevu. Kakovost spanja je v veliki meri odvisna od kakovostne postelje-jogija ter različnih dejavnikov, povezanih s spanjem. 
 
Ponujamo vam nekaj nasvetov, da bo spanje še slajše.
Ustvarite si primerno spalno okolje
Poskrbite za primerno spalno higieno in storite vse, da preprečite nespečnost, ki izčrpava in ogroža celoten organizem. Šest do osem ali več ur kakovostnega nočnega spanca krepi celoten organizem. Primerna spalna temperatura je okoli 18˚ C. Odeje naj bodo tople. Izberite ležišče, ki se optimalno prilagaja vašemu telesu. Postelja naj bo dovolj široka, da boste na svoji polovici lahko spali udobno. Spalnico uporabljajte samo za počitek, spanje in intimnost. Računalnik, telefon in televizor nimajo v spalnici kaj iskati.


Pravočasno zamenjajte ležišče in vzglavnik 
Redno preverjajte, ali vaše ležišče in vzglavnik še nudita primerno oporo vašemu telesu. Ležišče in vzglavnik se sčasoma zaradi obrabe posedeta in ne zagotavljata več enake funkcionalnosti kot v začetku. Bolj kakovostni, kot so materiali, iz katerih je ležišče narejeno, dlje vam bo zagotavljalo optimalno podporo. Čas za menjavo ležišča je približno vsakih deset let, odvisno od kakovosti ležišča. 


Hrana naj bo lahka
V posteljo ne smete ne lačni ne s polnim želodcem. Najbolj primerna hrana zvečer so beljakovine. Popijete lahko kozarec mlačnega posnetega mleka, skodelico z medom oslajenega kamiličnega čaja. Odlična izbira za večerjo je tudi jogurt ali kakšno sadje.Spletna stran vzmetnice-marsen.