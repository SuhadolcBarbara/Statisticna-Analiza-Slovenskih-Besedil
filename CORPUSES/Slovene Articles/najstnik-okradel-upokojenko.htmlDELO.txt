; 





Ptuj - Pred dnevi je 18-letni Ptujčan na oddelku sadja in zelenjave v tamkajšnji trgovini 74-letni domačinki ponudil pomoč pri trganju vrečk za sadje.
Upokojenka je pomoč sprejela, najstnik pa ji je, ko se je oddaljila od nakupovalnega vozička, iz torbice, ki jo je imela v njem, izmaknil hranilno knjižico s 1800 evri gotovine in pobegnil iz prodajalne.
Na podlagi opisa, ki jim ga je posredovala 74-letnica, so ptujski policisti nepridiprava prepoznali ter ga naslednji dan prijeli in pridržali. Večino ukradenega denarja in hranilno knjižico so mu zasegli in vrnili oškodovanki, 18-letnika pa bodo zaradi suma storitve kaznivega dejanja velike tatvine ovadili ptujskemu Okrožnemu državnemu tožilstvu. 





 
 
 
 











                