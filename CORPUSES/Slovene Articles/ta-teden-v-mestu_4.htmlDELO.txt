; 





Od etno koncerta do delavnic za otroke in razstav vsepovsod. V Bikofeju se obeta še eden v vrsti odličnih koncertov, v parku Tabor pa bodo gramofone zajahali ljubljanski didžeji.
Sodobna harmonikaKoncertni harmonikar Marko Hatlak in Etno Klub Zlati Zob v četrtek ob 21. uri vabita vse zaljubljene v glasbo na umetniški užitek, na katerem bo umetnik harmoniko iz narodno-zabavne prestavil v klasično in sodobno glasbo, hkrati pa navdušil s tangom na harmoniki, zaigranim z idrijsko strastjo. Hatlak danes igra Bacha, jutri tango, spet naslednji dan sodobno glasbo, ki mu sledijo balkanski toni. Tango je zanj rockovska glasba na harmoniki. Ima energičnost, čustvenost, strastnost in nekaj divjega. Cena vstopnice v predprodaji je deset, na dan koncerta pa 13 evrov.Delavnice Mini teatraMini teater v nedeljo na Ljubljanskem gradu ob 17. uri pripravlja otroške ustvarjalne delavnice. Otroci bodo ustvarjali bakrene krožničke, ob 18. uri pa si bodo lahko ogledali gostujočo predstavo Budulínek, ki bo k nam prišla s Češke. Predstava, ki bo v češkem jeziku, je primerna za otroke nad petim letom starosti. Cena vstopnice pa bo dva evra. Arne HodaličSvetovni popotnik in mednarodno priznani fotograf, Arne Hodalič, je junija v Palaciju in Stanovski dvorani na Ljubljanskem gradu na ogled postavil razstavo Njegovih 25 let Indije & Skrivnosti Ljubljanice na straneh National Geographica. Avtor bo obiskovalce popeljal na vodena ogled po razstavi v ponedeljek, 26. avgusta 2013, ob 17. in 19. uri. Cena vstopnice za voden ogled je tri evre. Vstopnice so do zasedbe prostih mest v prodaji v Info centru na Ljubljanskem gradu, na spodnji postaji vzpenjače, in na spletni strani Ljubljanskega gradu.MoveknowledgementV četrtek ob 20. uri bo v lokalu Bikofe nastopila skupina Moveknowledgement. Skupina verjetno ne potrebuje predstavitve, pa vendar: gre za petčlanski bend, ki je svojo glasbeno pot začel leta 2000 v Novem mestu. V letih nastopanja so raziskovali različne glasbene žanre, od funka in jungla na prvencu Sun Sun (2003), soula in hiphopa na drugem albumu Ant People (2005) do duba in rocka, ko so leta 2007 v prenovljeni zasedbi posneli kritično odlično sprejeti album Listen to Nebukadnezar. Predlani so izdali četrti studijski album, po mnenju nekaterih najboljši album leta pri nas, Pump Down!! Vstopnine ni.Park JamŠe drugič tekom (ne več zelo) dolgega poletja bo ekipa Good Foot poskrbela za park jam v parku Tabor. Gre za dogodek po vzoru glasbenih druženj v različnih newyorških soseskah, kjer didžeji praskajo in kjer se družijo tako otroci kot starejši občani ter vsi tisti vmes. Hiphop, kot se je začel v parkih Velikega jabolka.Didžeji: Bakto, Bayo, Udo Brenner, Ozo in Zhe. Vstopnine ni.Metanje trojkV nedeljo ob 17. uri bo na Kongresnem trgu potekala navijaška konferenca. Tam bodo delili navijaške rekvizite, s katerimi boste lahko navijali za naše športnike na Eurobasketu. Vsak, ki bo prišel, se bo imel možnost pomeriti v metanju trojk z našimi znanimi košarkarji, med katerimi bosta tudi Jaka Daneu in Roman Horvat. Vstopnine seveda ni. 





 
 
 
 











                