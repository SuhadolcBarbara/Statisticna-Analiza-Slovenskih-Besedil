Kot je za zurnal24.si potrdila tiskovna predstavnica PU Murska Sobota Suzana Rauš sta v prometni nesreči, ki se je zgodila na avtocesti med Mursko Soboto in Vučjo vasjo, umrli dve osebi. Več informacij pa bo znano kasneje. 

Po poročanju portala sobotainfo.com je bil v nesreči udeležen kabriolet. Ob trčenju sta obe osebi padli in kabrioleta in umrli na kraju, še poroča portal.

Avtocesta zaprta v obe smeri

Avtocesta je zaradi nesreče zaprta med priključkoma Murska Sobota in Vučja vas v obe smeri. „Proti Mariboru priporočamo izvoza na regionalno cesto Lipovci ali Murska Sobota, zaprli so uvoz Murska Sobota proti Mariboru, proti Lendavi preusmeritev na izvoz Vučja vas. Vozniki morajo med ustavljenima kolonama pustiti prostor za vožnjo intervencijskih vozil,“ sporočajo na Prometno-informacijskem centru za državne ceste. 
