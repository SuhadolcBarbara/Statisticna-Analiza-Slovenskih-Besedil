 Veterinarska ambulanta svetuje alergije pri psih
Objavil: 4web, dne: 18.11.2011Veterinarska ambulanta svetuje alergije pri psih
Med obolenji, ki jih zdravimo v veterinarski ambulanti, je veliko alergij, ki se odražajo na koži. To so vnetja kože ali dermatitisi, ki jih spremlja moteče srbenje. Alergija je kronično obolenje, zato je sodelovanje med lastnikom živali in veterinarsko ambulanto ključnega pomena. Zdravljenje je dolgotrajno in prilagojeno vsaki živali posebej. 

Dermatitise lahko razdelimo v šest glavnih skupin: okoljski, prehranski, zajedalski, alergijski, infekcijski in živčni. Kontaktno alergijo (atopični dermatitits) lahko povzročijo hišne pršice, ugrizi, rastline, trave, plesni, gospodinjska čistilna sredstva ali zunanje kemikalije. Alergija lahko povzroči intenzivno srbenje na prizadetem mestu, posledica pa je praskanje, lizanje in grizenje psa, ki vodi do rdečice, lažje krvavitve, celo do odprte rane. 
Takoj ko opazite spremembe na koži, praskanje in lizanje, obiščite veterinarsko ambulanto. 
Če se alergija pojavi ob določenem letnem času, ko cvetijo določene vrste rastlin, je pristop k zdravljenju drugačen, kot če se težave pojavljajo skozi vse leto enako intenzivno. Takrat pomislimo predvsem na alergene, ki so v življenjskem okolju psa ves čas prisotni (pršice, hrana...). 
V veterinarski ambulanti vas bomo podrobno povprašali o življenjskem okolju vašega ljubljenca in njegovi prehrani. Kadar gre za spremembe na koži, bomo najprej izključil druge možne povzročitelje kožnih sprememb, kot so zunanji zajedavci, glivice, notranji zajedavci. V veterinarski ambulanti po potrebi izključimo tudi morebitna hormonska neravnovesja in imunsko pogojene bolezni.
Sum na alergijo postavimo ob analizi zgodovine pacienta in na podlagi kliničnih znakov. Po potrebi odredimo kožne alergijske teste, preiskavo krvi na protitelesa proti alergenom v okolju, ob sumu na alergijo na hrano pa posebno dieto. 
V veterinarski ambulanti terapijo prilagodimo težavam vaše živali. Svetujemo vam zaščito pred zunanjimi zajedavci, zdravila za lokalno zdravljenje kožnih sprememb (šamponi, kreme, …), sistemska zdravila, prehrano in prehranske dodatke, hiposenzibilizacijo.Spletna stran Veterinarska ambulanta.