; 





Reykjavik – Islandska desnosredinska vlada, ki je nastopila mandat po aprilskih volitvah, bi lahko že kmalu odstopila od prošnje za članstvo v EU, katere vložitev je parlament izglasoval pred štirimi leti.
Takrat je veljalo, da bo »dežela ledu in ognja« razmeroma hitro zaplula skozi pristopna pogajanja, večje težave so se napovedovale le pri ribiških kvotah. Desna sredina, ki je članstvu vseskozi nasprotovala, je po zmagi na volitvah napovedala referendum na to temo, zdaj pa je zunanje ministrstvo prejelo mnenje ustavnih svetovalcev, da odločitev parlamenta iz leta 2009 vlade ne obvezuje, zato lahko ta od pogajanj enostavno odstopi. 





 
 
 
 











                