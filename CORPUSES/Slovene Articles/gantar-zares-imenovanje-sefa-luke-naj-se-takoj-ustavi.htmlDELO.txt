; 





Kdo je Bojan Brank
Bojan Brank je diplomiral iz menedžmenta na visoki poslovni šoli Ashridge v Londonu, 18 let je bil direktor slovenskega DHL, od leta 2009 je bil direktor lastnega podjetja Abena, ki trži z magnetno obdelavo vode za preprečevanje nastajanja oblog.
Od leta 2009 je bil nadzornik Luke Koper. Jeseni 2011 je postal predsednik NS Slovenskih železnic in marca lani odstopil iz osebnih razlogov. Lani, 7. septembra, je kot član NS Luke Koper sprejel začasno (za 60 dni) vodenje Luke Koper potem, ko so predčasno nekrivdno razrešili Gregorja Veselka. Svojo začasnost je nekajkrat podaljšal. Očitajo mu počasnost pri poglobitvi prvega bazena.
Kdo je Gašpar Gašpar Mišič
Gašpar Gašpar Mišič je diplomirani inženir navtike in poročnik trgovske mornarice, diplomiral na Fakulteti za pomorstvo in promet Univeze v Ljubljani v Portorožu. Sodi med prvih pet najbogatejših piranskih občanov. Premoženje je zaslužil predvsem od druge polovice 90-tih let do konca nepremičninskega buma (v letu 2008).
Trikrat je kandidiral za župana, bil skoraj deset let predsednik turističnega društva v Piranu. Na zadnjih lokalnih volitvah je bil izvoljen za podžupana, kasneje za poslanca na listi Pozitvne Slovenije. Najbolj se je izkazal s povezovanjem primorskih občin na različnih področjih in z angažiranjem pri reševanju Cimosa. Očitajo mu preveliko ambicioznost in povezanost s politiko, s katerima si pomaga pri poslih.
Kdo je Gregor Belič
Gregor Belič je kapitan dolge plovbe, ki je na domačih in tujih ladjah plul kakih 20 let in od leta 2006 prevzel vodenje terminala z avtomobili, ki ga vsa leta uspešno vodi. Njegove kandidature mnogi niso vzeli povsem zares, saj očitno nima nobene politične podpore. Računa lahko samo na podporo zaposlenih iz Luke Koper.
Dino Klobas, ki je zanikal sleherno očitano politično povezavo ali pripadnost kateremu od kandidtov, nam je povedal, da so povabili več kot sedem kandidatov, vendar se jih je odzvalo manj. Natančnega števila tistih, ki so se odzvali, nam iz neznanih razlogov ni hotel povedati.
Kolikor smo neuradno izvedeli, je bil med povabljenimi tudi Ernest Gortan, prvi mož Intereurope, ki pa se ni odločil za kandidaturo. Nadzorniki so v časovni stiski, saj morajo najkasneje do 7. septembra imenovati novega predsednika, ker sedanjemu tedaj poteče začasnost imenovanja.
(Boris Šuligoj, Koper) 





Ljubljana - Predsednik stranke Zares - socialno liberalni dr. Pavel Gantar predsednico vlade Alenko Bratušek in vlado javno poziva, naj ponovi postopek izbire predsednika uprave Luke Koper.
»Neusmiljen politični boj med dvema kandidatoma, ki imata politično zaledje v dveh  koalicijskih strankah - Pozitivni Sloveniji in Socialnih demokratih, za  mesto predsednika uprave Luke Koper morate takoj ustaviti,« je oster Gantar.
»Pozivamo, da prek ustreznih organov in postopkov vplivate na nadzorni svet Luke Koper, da takoj prekine postopek imenovanja in ga ponovi,« je zapisal na spletni strani Zaresa. Morebitnih izgovorov, da bi vlada s tem posegla v avtonomijo odločanja nadzornega sveta, v Zaresu ne bodo sprejeli.
V javnem pozivu so Bratuškovo še opozoril, naj kot »odgovorna za upravljanje z javnim premoženjem in zastopanjem javnega interesa zagotovi transparenten, odgovoren in ekonomsko učinkovit način upravljanja s premoženjem«.
***
Znano je, da se za šefa Luke, ki bi bil lahko izbran v ponedeljek, potegujejo trije kandidati - Gašpar Gašpar Mišič, Bojan Branko in Gregor Belič.
Koalicijske stranke SD, DL in Desus menijo, da bi bilo imenovanje Mišiča neprimerno. Bratuškova pa (PS) je po današnji seji vlade dejala: »Nimam moči, da bi preprečila imenovanje Gašparja Gašparja Mišiča za  predsednika uprave v Luki Koper, to je odgovornost nadzornikov.« 





 
 
 
 











                