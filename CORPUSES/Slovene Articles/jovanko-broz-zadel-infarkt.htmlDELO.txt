; 






Beograd - Srbski mediji poročajo, da so nekdanjo prvo jugoslovansko damo Jovanko Broz danes sprejeli v bolnišnico, kjer okreva po srčnem infarktu. Medtem ko Blic poroča, da jo je zadel lažji infarkt in da je pri zavesti, Kurir piše, da je njeno zdravstveno stanje kritično, a stabilno.
Več informacij o zdravstvenemu stanju 89-letne vdove nekdanjega jugoslovanskega predsednika bo popoldne na tiskovni konferenci sporočil direktor urgentnega centra v Beogradu Zlatibor Lončar. 





 
 
 
 











                