; 





V stavbi na Dalmatinovi ulici v Ljubljani, kjer ima sedež Pozitivna Slovenija, so neznanci ponoči obesili plakat s kritiko Alenke Bratušek. S plakatom, ki po dizajnu spominja na spominsko ploščo JBTZ, neznanci spominjajo na »155 dni slabega vladanja premierke Alenke Bratušek.«
»V tej stavbi ima sedež stranka, na čelu katere sedi premierka Alenka Bratušek, ki si lasti zasluge za uničevanje naše države in nadaljuje z uničevalnimi ukrepi in politiko Janše po Janši,« še piše na plakatu. Avtorji kritičnega plakata še menijo, da je »A. B. marioneta Bruslja.«
O vsebini letaka so obvestili kabinet predsednice vlade, ne pa nje neposredno, saj vodi sejo vlade in za odzive ni dosegljiva.
So jo premislili na sedežu stranke. Dejali so nam, da sporočilo in tudi njegovo formo razumejo kot obliko demokratičnega  izražanja. »S sporočilom letaka se ne strinjamo, saj avtorjeve trditve ne  držijo. Vendar tudi z ničemer podkrepljeno kritiko zagotavlja ustavna  pravica do svobode izražanja, ki jo v PS spoštujemo,« je dejal Slavko Gegič iz službe za odnose z javnostjo.
Plakata niso zalučali v smeti. »Sporočilo smo prebrali in shranili. O njegovi prihodnosti se bomo še odločili.«
Podobno izkušnjo so imeli v ponedeljek na sedežu stranke Socialnih demokratov. Neznanci so obesili transparent z napisom Očistite svoje vrste. 





 
 
 
 











                