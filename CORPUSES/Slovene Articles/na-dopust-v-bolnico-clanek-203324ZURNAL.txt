;






 Petrov primerDveletna hčerka je zaradi vnetja notranjega ušesa morala v bolnišnico. 
Dopust. Hčerka se je sprva zdravila na domu, zaradi česar mu je pripadala nega otroka (“bolniška za otroka”). Ko je bila zaradi poslabšanja stanja hospitalizirana, jo je spremljal v bolnišnico in pri tem tudi dobil “bolniško” za odsotnost z dela. Kot pojasnjuje, se mu to ni zdelo nič nenavadnega, čeprav je pozneje izvedel, da naj bi glede na zdravstveno stanje hčerke do nege ne bil več upravičen.


Da starši ob hospitalizaciji otroka niso nujno upravičeni do nege otroka oziroma bolniške odsotnosti iz službe, ni novost. A iz primerov dveh staršev (pravi imeni sta znani uredništvu), ki ju objavljamo zgoraj, je mogoče sklepati, da nekateri bodisi iščejo "bližnjice" ali pa jim pri tem pomagajo zdravniki.
Včasih ne gre drugače
Ali starši, pa tudi zdravniki, kdaj ubirajo bližnjice, smo povprašali pediatrinjo Ajdo Cimperman. Kot pravi, ima s starši zelo različne izkušnje. "Nekateri še takrat ne vzamejo bolniške, ko bi jo morali, in pošiljajo otroke v vrtec, ker se bojijo delodajalcev. Veliko je brezposelnih, ki ne potrebujejo bolniške, med temi pa so tudi izjeme, ki iščejo vse mogoče poti, da bi dobili bolniško," pravi Cimpermanova. Ob tem dodaja, da je število pravil, ki jih morajo zdravniki na primarni ravni upoštevati in njihovo izvajanje podrejati nadzoru, neznosno.


 Katjin primerEnajstmesečna hčerka je morala zaradi pljučnice v bolnišnico.
Bližnjica. Katja se je ravno vrnila s porodniškega dopusta na delovno mesto, ko je 11-mesečna hči zbolela. Po neuspešnem okrevanju doma so jo zaradi pljučnice poslali v bolnišnico. Čeprav je šlo za dojenčka, Katja ni bila upravičena do nadomestila za nego otroka. V podjetju so ji neformalno svetovali, naj poskuša bolniški stalež dobiti pri svojem osebnem zdravniku. Ker je imela kronične želodčne težave, ji je osebni zdravnik brez težav predpisal bolniško.


"Tudi sama sem že imela primer, ko smo staršu odobrili tako bivanje v bolnišnici kot nego otroka. A to lahko s kolegi s pediatrične bolnišnice kadarkoli utemeljimo. Ne gre za to, kako dober ali slab je zdravnik. Bodisi se vsi držimo pravil ali pa se jih ne," pravi Cimpermanova.
Ni neupravičeno
Nena Kopčavar Guček, specialistka družinske medicine, poudarja, da je treba včasih premisliti, ali nam dopust res pomeni toliko, da bi morali namesto tega iskati možnost bolniške odsotnosti. Za Katjin primer pa pravi, da bi se ji lahko težave z želodcem zaradi zaskrbljenosti ob otrokovi hospitalizaciji dejansko tako poslabšale, da bi potrebovala bolniško. "Pri tem nikogar ne zagovarjam. Gre pa za strokovno povsem mogoče situacije," zaključuje.
-----------------------------------------------------------------------------------------------------------------------------------------------
* Pravica. Starš lahko z otrokom biva v bolnišnici, a ima pravico do kritja stroškov nastanitve in prehrane, ne pa tudi nege otroka (torej odsotnosti z dela).
* Izjeme. Do sobivanja in tudi nege za otroka je starš upravičen v primerih, ko gre za težke možganske okvare, rakava obolenja ali druga huda poslabšanja stanja, če to predlaga strokovni kolegij za pediatrijo kliničnega centra.
* Rešitev. Na Zavodu za zdravstveno zavarovanje Slovenije (ZZZS) za primere, ko staršu nega poleg bivanja v bolnišnici ne pripada, predlagajo dopust ali druge možnosti v okviru delovnopravne zakonodaje.









0 




0 













