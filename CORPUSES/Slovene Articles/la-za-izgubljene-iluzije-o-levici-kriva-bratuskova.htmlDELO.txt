; 





Ljubljana - Vlada ne bo izgubila vsega, »ker bi storila kaj posebnega, prej zaradi nečesa, kar je zlagoma postajalo prepoznavno glede na razvoj  političnih dogodkov in z njim povezano spoznavno moč državljanov,« je UVOD oma zapisal predsednik Liberalne akademije (LA) dr. Darko Štrajn.
Štrajn, kot je zapisal na spletni strani LA, meni, da težava ni v tem, da gre za še en »eksemplatičen primer političnega kadrovanja«, temveč, da je med aktualno vlado in prejšnjo, Janševo, »velik enačaj«. »In ne nujno zato, ker se tudi nekatere koalicijske partnerice v njej ostale iste.«
Molk Bratuškove je simptom zadrege
»Za izgubljene iluzije o levici, ki je boljša od desnice,« je po mnenju Liberalne akademije (LA) prej kriva Alenka Bratušek, ki se še ni uspela javno distancirati od ambicij svojega sekretarja Gašpar Gašparja Mišiča. »Ravnanja, nad katerim se zgraža vsa Slovenija, ni uspela javno obsoditi, zato je prav njen molk simptom popolne zadrege vladajoče koalicije,« navajajo.
V PS dve struji za nastavitev kadrov
V svojem zapisu omeni nedavno »strogo politično imenovanje« Sama Lozeja za predsednika nadzornega sveta SOD. »Primerov bi lahko našteli še veliko, a jim dodaten pogon dajejo še trenja v PS, kjer se dve struji odkrito borita za nastavitev svojih kadrov,« je prepričan Štrajn, ki dodaja, da med »homogeno avtokratsko strukturo partijskega obvladovanja na desnici« in »fragmentirano bitko za  stolčke v gospodarstvu«, ni razlike.
»Če ta vlada ni sposobna ustaviti ropanja, mora takoj oditi,« zaključi Štrajn.
***
Javno pismo na predsednico vlade je danes naslovil tudi predsednik neparlamentarne stranke Zares Pavel Gantar. V njem je Bratuškovo pozval, naj nadzorni svet Luke Koper razveljavi postopek imenovanja predsednika uprave in pripravi novega.
Koalicijske stranke SD, DL in Desus menijo, da bi bilo imenovanje Mišiča neprimerno.
Bratuškova pa (PS) je po današnji seji vlade dejala: »Nimam moči, da bi preprečila imenovanje Gašparja Gašparja Mišiča za predsednika uprave v Luki Koper, to je odgovornost nadzornikov.« In še: »Dejstvo je, da se slabo kadrovanje ni začelo z vlado Alenke Bratušek, moja želja pa je, da se bo s to vlado končalo. Osebno bom naredila vse, da bo res tako«. 





 
 
 
 











                