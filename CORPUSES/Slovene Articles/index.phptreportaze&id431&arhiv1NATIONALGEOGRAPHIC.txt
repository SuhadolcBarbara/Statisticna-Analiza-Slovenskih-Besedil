







Maj 2013 | Naš pregnojeni svet

Besedilo: Dan Charles 
Fotografije: Peter Essick 
N. Dušik.Atomsko število sedem.Neopazen in brez okusa, pa vendar nam polni želodce.Je
 bistven za kmetijstvo, ključen za obilje hrane v našem prenaseljenem, 
lačnem svetu. Brez te samosvoje prvine, ki se nerada veže z drugimi 
plini, ni fotosinteze – beljakovine se ne tvorijo in rastline ne morejo 
rasti. Koruza, pšenica in riž, hitro rastoče kulturne rastline, od 
katerih je odvisno preživetje človeštva, so med najzahtevnejšimi od vseh
 rastlin, če govorimo o njihovih potrebah po dušiku. Pravzaprav za 
uspevanje potrebujejo več dušika, kot jim ga lahko priskrbi narava. Tu 
priskoči na pomoč sodobna kemija. V velikanskih tovarnah zajemajo čisti 
dušik iz ozračja ter ga z vodikom iz zemeljskega plina kemijsko 
pretvarjajo v reaktivne spojine, po katerih hlepijo rastline. Tako 
nastala dušična gnojila – po svetu jih vsako leto raztrosijo več kot sto
 milijonov ton – omogočajo obilen pridelek. Človeštva, kakršno poznamo 
danes, brez njih ne bi bilo. Na prsteh našega planeta po naravni poti 
preprosto ni mogoče pridelati dovolj, da bi vsem sedmim milijardam ljudi
 zagotovili prehrano, kakršne so vajeni. V resnici skoraj polovica 
dušika v mišicah in organih našega telesa prihaja iz tovarn umetnih 
gnojil. Vendar ta sodobni čudež terja svoj davek. Dušik duši živalstvo v
 jezerih in estuarijih, onesnažuje podtalnico in celo segreva ozračje. 
Lačnemu svetu se obetajo milijarde novih ust, željnih z dušikom bogatih 
beljakovin. Koliko vode in zraka bomo še onesnažili zaradi potrebe po 
večji rodovitnosti polj?










    	  			          







