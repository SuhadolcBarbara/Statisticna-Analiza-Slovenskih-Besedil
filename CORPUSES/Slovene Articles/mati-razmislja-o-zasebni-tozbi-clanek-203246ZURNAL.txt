;




"Vzgojiteljica ostaja suspendirana. Da bi odpustili čistilko, ki nas je opozorila na dogodek, pa ne drži. Imela je pogodbo za določen čas do 31. avgusta, ki ji bo potekla," je za Žurnal24 pojasnila Marija Pšunder, ravnateljica Vrtca Borisa Pečeta Maribor.
Deklica čuti posledice
Julija smo poročali, da naj bi se ena izmed vzgojiteljic fizično spravila nad dve deklici v jaslični enoti, in sicer tako, da naj bi jima tiščala glavo pod vodo, ju s silo pritiskala ob posteljo in podobno. Na primer nas je opozorila mama ene izmed malčic, ki naj bi se ji to dogajalo. Ravnateljica je primer predala policiji, vzgojiteljico pa je suspendirala.
"Upam, da se kmalu kaj premakne tudi na policiji, saj naša deklica še vedno čuti posledice fizičnega nasilja. Razmišljam tudi o zasebni tožbi," nam je pred časom pojasnila mamica zlorabljene.
Sledi zaslišanje
Miran Šadl s Policijske uprave Maribor nam je pojasnil, da je zadeva v fazi predkazenskega postopka. "Ko bo ta zaključen, bo osumljenka privedena na zaslišanje k preiskovalnem sodniku," je dodal Šadl.
 









0 




0 













