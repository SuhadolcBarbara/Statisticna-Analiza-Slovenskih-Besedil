 Kako naša ranljivost lahko vpliva na odnose?
Objavil: Zoran Korenjak, dne: 28.12.2012Kako naša ranljivost lahko vpliva na odnose?
Kako naša ranljivost lahko vpliva na odnose?

Ljudje smo po naravi ranljiva bitja, ki pa svojo ranljivost skrivamo in se branimo na razne načine. Te obrambe smo razvili že kot otroci, saj nismo želeli neprijetnih občutkov. Te obrambe imajo svoj temelj na energetskem nivoju temu pa sledijo naše reakcije predvsem v medsebojnih odnosih.

Ljudje se večino časa na okolico odzivamo nezavedno kot da se nahajamo v preteklosti. Naučeni smo svet spoznavati razumsko na podlagi preteklih izkušenj in se sproti prilagajati. Zato dostikrat sploh ne vidimo sveta in ljudi okoli nas takšne kot v resnici so ampak vidimo skozi naše filtre, skozi našo podobo sveta in v nas se sprožajo reakcije, ki nimajo nobene zveze s trenutno situacijo in ljudmi okoli nas. Te reakcije sprožajo naši spomini, naše pretekle izkušnje in tega se večino časa sploh ne zavedamo in zaradi tega uporabljamo obrambe, ki smo jih nezavedno osvojili in se v njih urili celo svoje življenje.

Prvi korak pri osebni preobrazbi je prepoznavanje svoje ranljivosti in obramb, ki jih uporabljamo. Nato spoznamo kaj lahko naredimo,  da v nekem trenutku  prepoznamo da smo v obrambi in ostanemo v stiku s sabo in ostalimi. Ko to začnemo izvajati vsak dan naše življenje postane lepše. Ostanemo v stiku s sabo in lahko pomagamo drugim.

Kako?

Tako da prepoznamo njihovo ranljivost in v trenutkih, kadar padejo v svoje obrambe ostanemo v kontaktu z njimi, se zavedamo da njihovo trenutno počutje in vedenje nimata nobene povezave z nami.

V preteklosti smo morda v takih trenutkih sami branili svojo ranljivost in nastale so nam zelo poznane neprijetne situacije, prepiri, nesoglasja, napetosti, zamera itd. Vse to lahko spremenimo če postanemo do sebe iskreni in si dovolimo biti ranljivi in sprejmemo kar se dogaja okoli nas.

Se vem kdaj zdi svet prenevaren in bi najraje odšli v “vaš” varni svet?
Ste morda nezadovoljni ker nečesa ni dovolj?
Se počutite nadzorovani in si želite biti svobodni?
Se bojite da boste prevarani in izdani?
Ali se rajši pokažete kako ste popolni ker je preveč nevarno pokazati svojo nepopolnost? 
​To so vprašanja, ki vam razkrivajo kakšna je vaša ranljivost.


In kadar se znajdete v situaciji, ko bi lahko odgovorili na katero vprašanj pritrdilno. Kaj takrat storite? Kaj točno takrat mislite o ljudeh okoli sebe? Koga krivite v tem trenutku za vaše počutje?

Odgovori na ta vprašanja vam razkrivajo kakšne so vaše obrambe.

V naših programih, bioenergetskih srečanjih in terapijah nudimo podporo, znanje in veščine za prepoznavanje vaše ranljivosti in obramb.

Ostalo pa je odvisno od vas.

Lep dan vam želim,
ZoranSpletna stran Bioenergetske terapije.