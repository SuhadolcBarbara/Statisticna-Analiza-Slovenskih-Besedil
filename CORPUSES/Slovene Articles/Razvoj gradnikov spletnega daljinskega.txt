226

Ventil 19 /2013/ 3

Vohun na nebuAleksander ČIČEROV

Izvleček: Inštitut za kriminologijo Pravne fakultete v Ljubljani je ob podpori Agencije za raziskovalno dejav-nost Republike Slovenije na Pravni fakulteti organiziral mednarodno znanstveno konferenco Spy in the Sky: Regulatory Issues of Drones and Unmanned Aerial Systems (Vohun na nebu: regulatorna vprašanja dronov in brezpilotnih zračnih sistemov). V prispevku bomo predstavili poudarke šestnajstih razpravljavcev in se posebej dotaknili letenja civilnih zrakoplovov brez pilota.Ključne besede: droni/troti, zrakoplovi brez pilota, tarčno ubijanje, humanitarno pravo, mednarodno in naci-onalno letalsko pravo

Mag. Aleksander Čičerov, univ. dipl. pravnik, Univerza v Lju-bljani, Fakulteta za strojništvo ¦UVOD V javnih občilih se zelo pogosto uporablja izraz 'dron', prav tako pa je ta izraz našel domovinsko pravico tudi v strokovni literaturi.1Preden predstavimo prispevke raz-pravljavcev, je potrebno odpraviti pojmovno zmedo v zvezi s predme-tom naše pozornosti. Znano je, da je izraz dron, ki prihaja iz angleščine, ki so jo govorili med leti 1150 do 1425, posvojila ameriška vojaška termino-logija.2 V strokovnem izrazoslovju najdemo izraz 'letalnik brez pilota', kar naj bi pomenilo zrakoplov, opre-mljen z napravo, ki je vnaprej progra-mirana za samodejno krmiljenje pri določeni nalogi, ali radijsko krmar-jenje s tal.3 Letalski slovensko-angle-ški slovar ne navaja termina 'drone', prav tako ga ne najdemo v Velikem slovarju tujk CZ iz leta 2002; v Angle-škem slovarju za slovenske govorce (angl. English Dictionary for Speakers of Slovenia Password, DZS, 1992) pa na 171. strani pod geslom 'Drone' najdemo pojasnilo za samostalniško obliko besedice 'drone' – trot (čebe-lji samček). Še bolj natančen je Ve-liki angleško-slovenski slovar iz leta 1972 avtorjev Grada, Škerlja in Vito-roviča (DZS), ki ponuja poleg prevo-da 'trot' še 'letalo brez pilota'. V prispevku bomo uporabljali izraz 'zrakoplov brez pilota', ki ga pozna terminologija Konvencije o medna-rodnem civilnem letalstvu (v nada-ljevanju: Čikaška konvencija).Mednarodna znanstvena konferen-ca je bila strukturirana v obliki uvo-dnih/glavnih predstavitev in 4 sekcij. Udeležba je bila relativno skromna glede na aktualnost teme, presene-ča odsotnost pristojnih ministrstev in institucij, ki se neposredno ukvar-jajo s fenomenom zrakoplovov brez pilota. Zrakoplov brez pilota (ang. UAV) in daljinsko vodeni brezpilo-tni zračni sistemi (angl. RPAS) so bili obravnavani z vidika mednarodnega humanitarnega prava, kriminologi-je, prava kršitve osebnih podatkov, humanitarnega prava, kazenskega prava in mednarodnega in nacio-nalnega letalskega prava.UVOD no predavanje in predstavitev po sekcijahV UVOD nem predavanju je dr. Kri-stina B. Sandvik, direktorica Norve-škega centra za humanitarne študi-je v Oslu, predstavila problematiko humanitarnih in reševalnih UAV, pri čemer pa je izpostavila komercialno logiko proizvajalcev kot humanitar-no logiko. UAV ponuja človeštvu široko paleto možnih uporab, ki se-gajo od kartiranja kriznih območij, iskanja in reševanja, odmetavanja koristnih tovorov zdravil in hrane na nedostopna območja, nadzorovanje električnih vodov in še kaj bi se na-šlo.41 Vau: Oči dronov so tudi v Remsteinu, Dnevnik, 1. 6. 2013, S. K. Z droni nad grafitarje, Žurnal, 28. 5. 2013, A. Mravlje: Obama ne ukinja vojne proti terorizmu, DELO, 24. 5. 2013, S. Kopušar: ZDA zaostrujejo pravila ubijanja, DELO, 24. 5. 2013, str. 6, B. Kremžar: Futuristični jastreb slep na eno oko, DELO, 24. 5. 2013, str. 6, Z. Bakovič: Kitajska pot skozi regijo brez pilota, DELO, 25. 5. 2013, str. 7, A. R. Hunt: Drone use by U. S. needs clarity, International Herald Tribune, April 15, 2013, B. Cotterell: House passes bill to restrict drone spy aircraft, <http://www.The floridacurrent.com/article.cmf?id=32482774> (19. 4. 2013), Pilot says Drone Plein Past Jet Nearing J. F. K. < http://cityroomblogs.nytimes.com/2013/03/05/jetliners-pilot--reports-security-drone-nea> (7. 3. 2013, C. Cole, J. Wright: What are drones? < http://droneswarsuk.worldpress.com/aboutdrone/> (28. 3. 2013), G. Leopold: Drone, 'code of conduct' targets safety, privacy concern,< http://www.eetimes.com/electronics-news/437661/Drones-code-of-conduct--targets-s> (4. 7. 2012), B. Podgoršek: Brezpilotna letala: Novo orožje teroristov, http://www.računalniške-novice.com/novice/dogodki-in-obvestila/brezpilotna-letala-si > ( 3. 7. 2012), B. Čibej: Brezpilotni 'troti' tudi za Slo-venijo, DELO, 22. 5. 2012, str. 7. V strokovni literaturi najdemo še: Indiana Pilots call drones for hire a growing threat, Flight safety Informations, April 26, 2013, Wikipedia, Unmanned aerial vehicle, < http://en.wikipedia.org/Unmanned-aerial-vehicle> (26. 4. 2013), dr. Aleš Završnik: Vohun na nebu, PP, št. 21/13, str. 27–28, R. L. Strle: (Ne)znani leteči predmeti ali kako bodo droni spremenili življenje, PP, 21. 3. 2013, A. Masutti: Proposals for the Regulation of Unmanned Air Vehicle Use in Common Space, Air & Space Law, W. Kluwers, Vol. XXXIV, February, No. 2, str. 1–11, M. Milde: International AirLaw and ICAO, eleven international publishing, 2008, str. 43.2  Glej The Living Webster – Encyclopedic DICTIONARY, 1975, str. 3003 in 604; podoben izraz najdemo tudi v stari angleščini (450 do 1150 našega štetja), v visoki stari nemščini (med 800 in 1100 našega štetja) govore o 'treno', v grščini pa op 'threnos. Prvič naj bi bil ta izraz uporabljen v 12. stoletju, nekateri viri pa omenjajo letnico 1520; <http://www.merriam-webster.com/dictionary/drone > (28. 3. 2013).3  Glej D. Gregl, Letalski razlagalni slovar z ustreznicami v angleščini, samozaložba D. Gregl, Pod hrasti 31, 1000 Ljubljana, 2009, str. 55. V članku uporabljam izraz zrakoplov, ker se izraz 'letalnik' ni prijel in ga tudi ne najdemo v slovenski pozitivni letalski zakonodaji.4  Nemške zvezne železnice DB bodo UAV uporabile za identificiranje vandalov, ki z grafiti uničujejo njiho-vo premoženje. Čiščenje grafitov stane DB vsako leto 7,7 milijona evrov, UAV z infrardečim senzorjem pa bo stal 60.000,00 evrov, ŽURNAL, 28. 5. 2013.5  A. Massutti, Proposals for the Regulation of Unmanned Air Vehicle Use in Common Airspace, Air & Spave Law, Kluwer Law International, February 2009, str. 1–11.

LETALSTVO




227

Ventil 19 /2013/ 3

 ¦1. sekcija1.1 Uporaba UAV pri nadzoru državne meje: etični in regulatorni vidikiKonferenca se je nadaljevala s pred-stavitvijo etičnih in regulatornih vi-dikov UAV v 1. sekciji, ki je obravna-vala problem UAV med zasebnostjo in strokovnostjo. Dr. Luisa Marin (Institut for Innovation of Governan-ce Studies, University of Twente, En-schede, Nizozemska) je predstavila svoja raziskovanja etične in regula-torne vsebine pri uporabi UAV na zunanjih mejah Evropske unije (EU). Posebej je poudarila, da UAV ni stvar bodočnosti, ampak je že tu, med nami. Najprej so bili uporabljeni v vojaških sferah kot sredstvo za 'na-tančno vojno' oziroma tarčno ubija-nje (angl. targeted killing), v ZDA pa se že množično uporablja za nadzor ameriško-mehiške meje.Pritiski industrije za proizvodnjo UAV so tako veliki, da tudi EU razmi-šlja o regulaciji njihove uporabe, da ne bi ovirala njene rasti in uporabe v globalnem smislu. Prav gotovo je uporaba UAV za nadzor meja ena od možnosti njihove uporabe in v tem trenutku prednostna naloga za EU.Nobeno presenečenje ni, da FRON-TEX (Evropska organizacija za upra-vljanje in operativno sodelovanje na zunanjih mejah EU) skupaj s švedskim SAAB-om že izvaja pilotske študije. Pred njihovo civilno uporabo pa je potrebno še razčistiti etična in regula-torna vprašanja, predvsem pa bo tak nadzor državnih meja dehumaniziral mejna policijska opravila, ki trenutno služijo za obveščevalne namene.  1.2 Vpliv uporabe UAV na zasebnostNataša Pirc Musar, informacijska pooblaščenka Republike Slovenije, je v svoji predstavitvi (Vpliv UAV na zasebnost) opozorila na relativno nizko ceno UAV in s tem široko do-stopnost. Bolj kot to pa je zaskrblju-joče dejstvo, da so UAV sposobni ne samo zbirati različne podatke o posameznikih in jih hraniti, ampak jih tudi distribuirati za doseganje različnih ciljev. Postavlja se vpraša-nje, ali razumemo pomen zasebno-sti in celotno tehnologijo, ki jo ima-mo na voljo? Kakšna je razlika med Googlom in UAV? Našo zasebnost trgajo košček za koščkom. Ali bo potrebno razmišljati o mestih, kjer ne bo dovoljen dostop UAV? Vsa tehnična sredstva, ki jih uporabljajo organi odkrivanja in pregona kazni-vih dejanj, bi morala biti navedena v Zakonu o nalogah in pooblastilih policije, je še menila.1.3 Policijska raba brezpilotnih sistemov: možni razlogi in pravne podlage v SlovenijiMag. Robert Ferenc z Ministrstva za notranje zadeve je predstavil po-licijsko uporabo UAV in razloge ter pravne podlage za njihovo uporabo. Zaenkrat kaže, da je uporaba heli-kopterja za opravljanje policijskih nalog (nadzor in urejanje cestne-ga prometa, nadzor meje, varova-nje javnih prireditev, reševanje in iskanje, nesreče v gorah, gašenje požarov) še vedno optimalna. UAV bi lahko bil le tehnični pripomoček policistom pri opravljanju njihovih nalog/pooblastil, je menil Ferenc.1.4  Opazka o (ne)uporabnosti prava o varstvu zasebnostiDr. Primož Gorkič, asistent na PF Univerze v Ljubljani, je predstavil jalovost oziroma (ne)uporabnost inštituta utemeljenega pričakovanja zasebnosti. Ugotavlja, da pregled odločitev ameriških in evropskih sodišč kaže, da so se tradicionalne vrednote glede zasebnosti v bistvu popačile prav z najnovejšimi nad-zornimi sistemi v obliki UAV. Sodišča temelje svoje odločitve na dokazih, pridobljenih s pomočjo novih teh-nologij, ne da bi prej preizkusila nji-hovo legalnost. ¦2. sekcija  2.1  UAV in mednarodno humanitarno pravoDruga sekcija je obravnavala pro-blematiko UAV in humanitarno pra-vo. Naslov predstavitve dr. Heather H. Dinnis (Center za mednarodno pravo švedske šole za nacionalno obrambo iz Stocholma) je bil: Zrako-plov brez pilota in mednarodno hu-manitarno pravo. Predavateljica si je zastavila vprašanje, ali obstaja dol-žnost ujeti ali ubiti nasprotnika. Gre Drone – zrakoplov brez pilota

LETALSTVO




228

Ventil 19 /2013/ 3

za križanje prava o človekovih pravi-cah in prava oboroženih spopadov, razširjenih z operacijami 'tarčnih ubijanj', v katerih države uporablja-jo UAV. Vprašanje je, ali lahko ozi-roma moramo zaupati stroju, da se bo odločil pri izbiri tarče brez člo-veškega posredovanja? Ugotovila je, da ni nobene posebne prepovedi uporabe UAV za vojskovanje in da tudi splošna pravila (pravo) ne pre-povedujejo njihove uporabe.2.2 Brezpilotni heroji: kako lahko brezpilotna vozila okrepijo humanitarne intervencije  Balasz Jankus, doktorski raziskova-lec na Univerzi Keio, Jokohama, Ja-ponska, je svojo predstavitev usme-ril v ugotavljanje, kako lahko UAV okrepijo humanitarne akcije. Ali lah-ko tarčna ubijanja vodij sovražnih sil z UAV zmanjšajo število spopadov, se je vprašal.UAV ni orožje, ampak sistem za pre-nos orožja. Kdaj in v kakšnih okoli-ščinah je po mednarodnem pravu dovoljeno uporabljati bojne UAV v pogojih, ki še ne dosegajo pra-ga oboroženega spopada? Med-narodni mediji tedensko poročajo o tarčnem ubijanju t. i. teroristov v Jemnu, Somaliji, Pakistanu in na pa-lestinskih ozemljih. To počneta ZDA in Izrael! Pa še kdo.Svet postaja odprto bojišče brez meja, UAV ubijajo ljudi kjer koli, ne da bi bilo prej razglašeno vojno sta-nje. Nekateri strokovnjaki mednaro-dnega prava zavračajo legitimnost uporabe UAV zunaj oboroženih spopadov, drugi pa zagovarjajo voj-no zoper terorizem z uporabo UAV, kar prinaša določeno prednost, ki je neprimerno zmanjšala kolateralno škodo.2.3 Oboroženi UAV v času miru: pravni vidikVprašanje je, ali je danes večina na-padov UAV pokrita s pravili huma-nitarnega prava in prava človekovih pravic ali morda obeh? Kakšna je torej zakonitost napadov UAV, če ni mednarodnega ali notranjega obo-roženega spopada? Ali obstajajo izjemne okoliščine, ki opravičujejo napade UAV zunaj okvirov oborože-nih spopadov? Kako okrepiti med-narodne mehanizme, ki bi preprečili take napade, se sprašuje Melanie De Groof, doktorska raziskovalka v GRIP, Bruselj, Belgija. Odgovora še ni, so pa številke: v Pakistanu je bilo v obdobju 2004–2012 350 napadov z UAV in 3350 mrtvih. ZDA in Paki-stan nista v vojni! ¦3. sekcijaTa sekcija je združevala strokovne poglede na UAV v luči mednarodne-ga letalskega prava.Začela se je z UVOD nim predavanjem prof. Pabla Mendesa de Leona, di-rektorja Mednarodnega inštituta za letalsko in vesoljsko pravo iz Leidna, Nizozemska. Predstavil je zgodovi-no UAV (leteče bombe v 1. svetovni vojni, rakete v 2. svetovni vojni, Ko-reja, Kosovo, Afganistan) in obliko-vanje regulatornega okvira za vzpo-stavitev zračnega prostora za UAV. Sekcija se je ukvarjala z vprašanjem UAV v smislu mednarodnega letal-skega prava. Prof. Mendes je stvari postavil na svoje mesto in opozoril, da gre pri UAV za zrakoplove, ki mo-rajo biti podrejeni mednarodni le-talski ureditvi, ki je materializirana v obliki Čikaške konvencije Mednaro-dne organizacije civilnega letalstva (ICAO). Vsi predhodni govorci so na ta element čisto pozabili ali pa so ga morda celo spregledali.Tu je potrebno posebej omeniti, da države pogodbenice priznavajo vsa-ki državi (torej ne samo članici ICAO, op. avtorja) popolno in izključno suverenost v zračnem prostoru nad njenim ozemljem (1. člen Čikaške konvencije). Profesor Mendes je v zvezi z upora-bo UAV omenil tudi 2. člen Čikaške konvencije, ki določa, kaj je ozemlje pogodbenice, na katero druge po-godbenice ne morejo prihajati, ka-dar se jim zljubi. To velja seveda tudi za zračni prostor nad njim. Za UAV prav tako velja tudi 3 bis člen, ki ure-ja uporabo orožja zoper civilni zra-koplov v letu, in 8. člen, ki ga zaradi pomembnosti navajam v celoti:»Noben zrakoplov, ki lahko leti brez pilota, ne sme, brez posebnega dovo-ljenja druge države pogodbenice in v skladu s pogoji iz tega dovoljenja, brez pilota preleteti ozemlja druge države. Vsaka država pogodbenica se obvezuje zagotavljati, da bodo v predelih, kjer se odvija civilni zračni promet, poleti zrakoplovov brez pilo-ta tako nadzorovani, da se prepreči nevarnost za civilne zrakoplove.«Ob tem kaže omeniti še, da Čikaška konvencija ureja še številna druga vprašanja, kot na primer: civilni in vojaški zrakoplovi (3. čl.), prepove-dana območja (9. čl.), zrakoplovni predpisi (12. čl.), državna pripadnost zrakoplova (17. čl.), registracija (18. in 19. čl.), oznaka zrakoplova (20. čl.), dokumenti na krovu zrakoplova (29. čl.), potrdilo o plovnosti (31. čl.), do-voljenje osebja (32. čl.) in še mnoga druga. Čeprav je Čikaška konvencija po besedah profesorja Mendesa že malce zastarela, je še vedno prav-ni okvir za regulacijo UAV. Bolj po-drobno bomo o mednarodnoprav-nih poizkusih regulative spregovorili v nadaljevanju.3.1 Nadzor UAV na plemenskih območjih PakistanaDr. Vasja Badalič, raziskovalec na Inštitutu za kriminologijo PF, je v predstavitvi postavil maksimo: »Od vojne proti terorju do vladavine terorja.« Sprašuje se, ali so napadi UAV na ozemlja, kjer žive pakistan-ska plemena, zastrašili lokalno pre-bivalstvo?Ullmanova in Waldesova vojaška doktrina naj bi šokirala in prestraši-la člane pakistanskih plemen in jih prisilila, da sprejmejo dominacijo ZDA. Napadi UAV niso niti natanč-ni niti zakoniti. Ne gre za 'kirurško natančno vojskovanje', napadi so arbitrarni/naključni, kar še posebej sproža pomisleke in krepi ugoto-vitev o vsiljevanju terorja nad civil-nim prebivalstvom. Rezultat tega ni manj terorizma, ampak sprememba LETALSTVO




229

Ventil 19 /2013/ 3

obnašanja lokalnega prebivalstva v smislu, da se ni podredilo pravilom ZDA.3.2 Oboroženi UAV v času miru – pravni vidikSkupina (dr. Franc Ž. Župančič, Nejc Podbregar, prof. Tone Magi-ster, prof. dr. Iztok Podbergar, Slo-venia Control, Fakulteta za kazensko pravo in varovanje Univerze v Mari-boru) je predstavila UAV in njegovo uporabnost v kontroliranem zrač-nem prostoru ter menila, da gre za revolucionaren razvoj in tehnološki napredek na področju zrakoplo-vstva. Ker gre za zračna plovila, mo-rajo izpolnjevati pogoje, ki jih dolo-ča Čikaška konvencija predvsem pa zagotoviti izpolnjevanje obstoječih standardov varnosti.3.3 Tlakovanje poti za integracijo brezpilotnega zračnega prostoraMike Lissone, predstavnik EURO-CONTROL-a, je govoril o tem, kako si EUROCONTROL predstavlja inte-gracijo UAV v zračni prostor, ki ga nadzoruje Evropska komisija. Poleg ICAO razvija RPAS (Remotedly Pilo-ted Air System) kot strategijo tudi EK, ki naj pomaga pri razvoju nove vrhunske industrije.  ¦4. sekcijaV četrti sekciji so avtorji predstavili primere uporabe in regulacije UAV.4.1 Nasmejte se! Droni so nad vami – Nastajajoči regulatorni okvir za notranjo rabo dronov v Veliki BritanijiMag. Lachlan Urquart (Horizon Digital Economy Research Centre, Velika Britanija) je predstavila na-stajajočo regulativo Velike Britanije. Osnova je zakonodaja iz leta 2012, plovnost UAV ureja britanska CAA, pri čemer sami urejajo uporabo UAV pod 150 kg, nad 150 kg pa bodo upoštevali ureditev Evropske agen-cije za letalsko varnost (EASA).4.2 Nastajajoča regulacija UAV v KanadiShayna Gersher (Institute of Poli-tical Economy, Carleton University, Canada) je predstavila kanadsko za-konodajo na področju uporabe UAV. Iz njene predstavitve je bilo jasno razbrati močan ameriški vpliv.4.3 Novinarsko dronanje, UAV in zbiranje novicDr. David Goldberg (Centre for So-cial Studies, University of Oxford) je predstavil pogled novinarja na UAV kot sredstvo za zbiranje novic. To, kar se v novinarstvu dogaja zdaj (sledenje osebam, fotografiranje slavnih osebnosti) s pomočjo he-likopterjev, bo jutri mogoče z UAV. To pa zahteva pravno ureditev, ki bo jasna in vsem razumljiva.4.4 UAV, upor in povratni nadzorDr. Aleš Završnik, raziskovalec na Inštitutu za kriminologijo PF, je za sklepni del konference predstavil UAV kot nadzorni mehanizem, ki pa bo prej ali slej dobil tudi svoj povratni nadzor (ang. counter-serveillance).UAV skorajšnje prihodnosti ¦1 Predlogi za reguliranje UAV v skupnem zračnem prostoruUAV je zrakoplov, ki lahko leti s po-močjo vodenja s tal ali zraka. Zato govorimo o sistemu, ki združuje zra-koplov in zemeljsko nadzorno po-stajo, v kateri sta pilot in nadzornik območja, kjer leti UAV. Danes UAV uporablja že več kot 80 držav. EU in druge mednarodne organizacije so bile prisiljene začeti proučevati ta fenomen, pri tem pa so se srečale s številnimi pravnimi problemi.1.1 Pomanjkanje pravnega okvira za uporabo UAVZa proučevanje pravnega okvira za uporabo UAV je najpomembnejša Čikaška konvencija, ki v 8. členu pre-poveduje uporabo UAV v zračnem prostoru druge države, razen če za tak polet nima posebnega dovolje-nja. Če dovoljenje ima, se mora prav tako zavezati, da bo zagotovila, da bo v predelih, kjer poteka civilni pro-met, polete UAV tako nadzorovala, da ne bo ogroženo letenje civilnih zrakoplovov. Poudariti je treba, da se Čikaška konvencija uporablja samo za civilne zrakoplove in ne za t. i. dr-žavne zrakoplove (policija, vojska in carina). Zanje je potrebno posebno dovoljenje v skladu s členom 3c.Da bi UAV lahko dobil tako dovoljenje, mora izpolnjevati določene pogoje. Mednje sodijo tisti iz 20. in naslednjih členov (oznaka zrakoplova, dostavlja-nje podatkov o registraciji, državna pripadnost zrakoplova, dvojna regi-stracija, notranji predpisi o registraci-ji) in 29. člena, ki govori o dokumentih na krovu zrakoplova, radijski opremi (30. čl), potrdilu o plovnosti (31. čl), dovoljenju osebja (32. čl), priznava-nju potrdil in dovoljenj (33. čl), potnih knjigah (34. čl), omejitvah glede to-vora in fotografskih aparatih (36. čl). Upoštevati pa je potrebno še aneks II, ki določa pravila letenja.1.2 Uredba 216/08 in UAVZ ustanovitvijo Evropske agencije za letalsko varnost (EASA) leta 2002 so bili podani pogoji za bolj eno-tno urejanje plovnosti zrakoplovov. Vendar Uredba 1592702 ne omenja izrecno UAV. Toda to ne pomeni, da se pravila o plovnosti ne nanašajo tudi na UAV. Prav nasprotno. UAV so podrejeni pravilom EU in njenim naporom za harmonizacijo pravil s tega področja.Definicija zrakoplova v uredbi je do-volj široka, da zajema tudi UAV. Iz predpisa je mogoče razbrati, da se nanaša na UAV, ki so težki več kot 150 kg. Tudi evropski gospodarski in socialni odbor je v zvezi z uredbo 216/08 priznal, da mora EASA ime-ti moč, da regulira industrijo UAV, plovnost in oblikovanje, pa tudi certificiranje zemeljskih operaterjev in lansirni sistem. Vse bolj izstopa v ospredje trditev, da so UAV zrako-plovi, ki morajo biti podrejeni pra-vilom, ki veljajo za civilno letalstvo.LETALSTVO




230

Ventil 19 /2013/ 3

1.3 Kaj naj bi vsebovalo certificiranje UAVTehnične in operativne značilnosti UAV so preveč kompleksne za pre-prosto certificiranje.5 To ne bi zado-ščalo za varne zračne operacije, kar sta v svoji analizi potrdili tudi JAA in EASA. Težava ni toliko v samem zra-koplovu, kar UAV je, ampak v njego-vi opremi (oprema nadzorne postaje in komunikacijski sistem med nad-zorno postajo in UAV). Posledično bi moralo certificiranje v civilni sferi vsebovati certificiranje vseh naprav in sistemov. Tako naj bi tudi pove-ljujoči pilot (ang. pilot in command) izpolnjeval vse potrebne pogoje, ki jih v Evropi izpolnjujejo piloti zrako-plovov s človeško posadko.Nejasni pravni okviri za uporabo UAV so že sprožili nastajanje orga-nizacij, ki bi naj pomagale pripraviti ustrezne rešitve: Evropska organi-zacija za opremo civilnega letalstva (EUROCAE), EASA, ICAO (Komisija za zračno plovbo).1.4 Kriteriji za identifikacijo bistvenih zahtev za plovnost UAVNi dvoma, da bi celovita ureditev področja zahtevala kompleksen pravni okvir. Med drugim bo po-trebno določiti vrsto UAV, katerih uporabo bo urejala zakonodaja EU, in tistih, ki bodo urejeni v nacio-nalnih zakonodajah. Tako naj bi v pristojnosti nacionalnih zakonodaj ostali UAV pod 150 kg (policijski, carinski in vojaški). Pri tem je po-membno, da se zakonodaja ne bo bistveno razlikovala od tiste, ki ve-lja za civilne zrakoplove po Čikaški konvenciji. V praksi bi to pomenilo, da UAV spoštujejo ureditev, ki velja za civilne zrakoplove (pravila letenja, pravila ATC). Skratka, vse faze leta bi morale biti izvedene tako, da niso kršena pravila civilnega letalstva, ki jih določata ICAO in EU.Načelo ekvivalence (tveganje ustre-znosti, ustrezne operacije) je tu bi-stveno. To pomeni, da za letenje UAV vzdržujemo varnostne standar-de, ki so najmanj ustrezni tistim, ki veljajo za zrakoplove s človeško po-sadko.1.5 Kaj pa civilna odgovornost za škodo tretjim in kdo je odgovorenZdi se, da se EU bolj posveča vpra-šanjem pravne ureditve uporabe UAV, med tem pa ostaja vpraša-nje civilne odgovornosti za škodo tretjim v ozadju. Omenimo samo vprašanje ugotavljanja prava, po ka-terem bi razrešili vprašanje nastale škode. Morda pa bi za začetek za-dostili konkretnim primerom z upo-rabo Rimske konvencije.6Poleg Rimske konvencije bi za UAV uporabili tudi Konvencijo za prepre-čevanje nezakonitih dejanj zoper varnost civilnega letalstva (Montre-alska konvencija, 1971) in Konvenci-jo iz Cape Towna, 2001.1.6 Prihodnost UAV v civilnem letalstvu ali govori vam vaš zemeljski pilotTehnologija je omogočila, da se je posadka v zrakoplovu zelo zmanjša-la. Prvotno petčlansko posadko (dva pilota, letalski inženir, navigator in radijski operater) je najprej zapustil radijski operater, ki mu je sledil na-vigator, v času reaktivnega letalstva pa je odšel tudi letalski inženir. Na-slednji bi lahko bil kopilot, ki ga bo nadomestil avtonomni letalski sis-tem, ki ga sedaj razvijajo.7Zrakoplov brez posadke bo seveda letel na rednih linijah v kontrolira-nem zračnem prostoru v nasprotju z UAV, ki (zaenkrat) še leti v nekon-troliranem zračnem prostoru in čisto slučajno zaide v kontroliran zračni prostor in na konfliktna območja.Seveda to ne pomeni, da bodo re-dne in čarterske polete opravljali za to prirejeni UAV. Vojaški navigacijski sistemi, ki jih uporabljajo UAV, se bodo uporabljali ali se že uporablja-jo v civilnih zrakoplovih. Dvomotorni Jetstream naj bi že poletel iz letališča Warton pri Lancashiru v Angliji. Maj-hen zrakoplov za regionalni zračni promet (ang. Commuter airliner) naj bi ubogal navodila nadzornikov le-talskega prometa, se držal začrtane poti in se izogibal trčenjem z drugimi zrakoplovi. Pilot, ki ga bo vodil, ne bo sedel v kokpitu (pilotska kabina), z nogami bo trdno zasidran na tleh, v kontrolni sobi v Wartonu.Program Jetstreama je namenjen razvoju tehnologij in postopkov, ki bodo omogočili velikim komercialnim zrakoplovom varno letenje brez pilo-ta. V ameriškem filmu Nemirno nebo, ki ga je pred kratkim predvajala slo-venska TV 1 (1. junij 2013), je bilo mo-goče videti, kaj vse zmorejo sodobni zrakoplovi. Zato ni presenečenje, če letalska industrija trdi: »Komercialni zrakoplovi brez pilotov bodo v upo-rabi prej, preden bodo ljudje lahko kupili avtonomni avtomobil.«8 Mo-derni zrakoplovi so že danes sposob-ni vzleteti in pristati brez pilota, testi pa so potrebni zato, da se ugotovi, ali zrakoplov lahko vse to počne v skladu s pravili letenja. Tudi poveljujoči pilot v B747 je v filmu resignirano ugotovil: »Nismo več potrebni!«1.7 Piloti skorajšnje prihodnostiPodatki petnajstletnih statistik kaže-jo, da se sposobnost ročnega vode-nja zrakoplovov občutno zmanjšuje.9 Pilotiranje se spreminja zaradi avto-matizacije in pred pilote postavlja tri zlata pravila: leteti, upravljati zrako-plov in komunicirati, pri čemer je po-trebno uporabljati ustrezen nivo av-tomatizacije. Zdi pa se, da je to samo vmesna postaja med tem, kar imamo danes, in tistim, kar bomo10 imeli v skorajšnji prihodnosti.6  Podrobno glej o Rimski konvenciji o škodi, ki jo na zemlji tretjim osebam povzroči zrakoplov (Rimska konvencija) v A. Čičerov, Mednarodno letalsko pravo, Uradni list RS, 2009, str. 270–273.7  Glej članek v The Economist, This is your ground captain speaking, 24. november 2012, str. 76–77. 8  Op. cit., prav tam, str. 76.9  D. Learmount, Future A350 pilots to »learn by doing«, Flight International, 22–28 January 2013, str. 12.10  D. Learmount, prav tam, pravi: »As in recent years, 2012 accidents were almost all precipitated by pilot missjudgement or missmanagement, even if associated with difficult conditions. Pilots are the system goldkeepers, but the system keeps banging own goals past them.«  Flight International, 8–14 January 2013, str. 28.–29.

LETALSTVO

DOGODKI – POROČILA – VESTI

ko (oblikovanje plakatov in logotipa), Dejan Roljič (finance in promocija) in Matej Sehur (pogon in izbor kom-ponent). Tudi ostali študenti so so-delovali pri zgoraj naštetih nalogah in so zaslužni za izvedbo projekta.Wichita je zibelka svetovnega letal-stva, zato smo poleg tekmovanja Skupinska slika v podjetju Bombardier Learjet pred maketo njihovega novega letala Learjet 85 

obiskali tri letalska podjetja in dva letalska muzeja. Ogledali smo si pro-izvodnjo v podjetjih Cessna Aircraft Company, Hawker Beechcraft De-fense Company in Bombardier Lear-jet Business Aircraft ter muzeja Kan-sas Cosmosphere & Space Center in Kansas Aviation Museum. Viri [1] Uradna stran tekmovanja DBF: http://www.aiaadbf.org/[2]	Letališče podjetja Cessna (CEA): http://www.fltplan.com/Airport-Information/CEA.htm[3] Vreme na letališču CEA v času tek  movanja DBF: http://www.wunder ground.com/history/airport/KICT/2012/4/13/Daily-History.html?req_city=NA&req_state=NA&req_statename=NA[4] AMA (Academy of Model Aero-nautics): http://www.modelair-craft.org/[5] AIAA (The American Institute of Aeronautics and Astronautics): https://www.aiaa.org/Izr. prof. dr. Tadej Kosel, UL, Fakulteta za strojništvo, mentor projekta




231

Ventil 19 /2013/ 3

Vohun nanebuAbstract: Unmanned aerial vehicles (UAVs), also known as drones, are aircrafts either controlled by pilots from the ground or increasingly, autonomously following a pre-programmed mission. But German's Euro Hawk would not be fitted with anti-collision technology because its is too expensive. It puts a whole new dimension on the idea of safety, because we're concerned about birds, other aeroplanes,and now we're throwing in something that is totally uncontrolled. They're not going to appear on radar, you're never go-ing to see them untill they hit something. This thinking was the sound result of the International scientific conference 'Spy in the Sky'.On the other side we're vitnessing modern aircraft perfectly capable of automatically flying to a destination and landing. But, whatever happens, pilots would not be obsolate, although not necessarily in the cockpit. They will be on the ground and they may be looking after more than one unmanned aircraft at the same time. We have to draw our attention to research initiative known as ACCES (Advanced Cockpit for Reduc-tion of Stress and workload) which is introducing automated system that would replace the duties of the captain's first officer. Peter Smyth warns:«You still have to tell the auto-flight system what to do, how to do it, and when to do it«11Key words: drones, unmanned air vehicles, targeted killing, humanitarian law, international and national air law.11 P. Smyth, Is it a wary to have just one pilot in the cockpit? < http://news.msn.com/world/is-it-a-wory-to-have-just-one-pilot-in-the-cockpit> (30. 05. 2013).

LETALSTVO

DOGODKI – POROČILA – VESTI

ko (oblikovanje plakatov in logotipa), Dejan Roljič (finance in promocija) in Matej Sehur (pogon in izbor kom-ponent). Tudi ostali študenti so so-delovali pri zgoraj naštetih nalogah in so zaslužni za izvedbo projekta.Wichita je zibelka svetovnega letal-stva, zato smo poleg tekmovanja Skupinska slika v podjetju Bombardier Learjet pred maketo njihovega novega letala Learjet 85 

obiskali tri letalska podjetja in dva letalska muzeja. Ogledali smo si pro-izvodnjo v podjetjih Cessna Aircraft Company, Hawker Beechcraft De-fense Company in Bombardier Lear-jet Business Aircraft ter muzeja Kan-sas Cosmosphere & Space Center in Kansas Aviation Museum. Viri [1] Uradna stran tekmovanja DBF: http://www.aiaadbf.org/[2]	Letališče podjetja Cessna (CEA): http://www.fltplan.com/Airport-Information/CEA.htm[3] Vreme na letališču CEA v času tek  movanja DBF: http://www.wunder ground.com/history/airport/KICT/2012/4/13/Daily-History.html?req_city=NA&req_state=NA&req_statename=NA[4] AMA (Academy of Model Aero-nautics): http://www.modelair-craft.org/[5] AIAA (The American Institute of Aeronautics and Astronautics): https://www.aiaa.org/Izr. prof. dr. Tadej Kosel, UL, Fakulteta za strojništvo, mentor projekta




