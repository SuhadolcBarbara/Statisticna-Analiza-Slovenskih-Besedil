;




Atmosfera na nabito polni Kantridi je bila izjemna vse od prve do zadnje minute. Majhna Rijeka se je zporestavila velikemu Stuttgartu in v 87. minuti vodila že z 2:0, nato pa so gostje v zaključku znižali na 1:2.V 74. minuti tekme je po fantastičnem predložku Ivana Tomečaka z glavo zadel Leon Benko, ki je pred tekmo napovedal, da se hrvaški prvoligaš ne bo izneveril navijačem. Dobrih deset minut kasneje je za pravo evforijo poskrbel Zoran Kvržić, ki je po preigravanju Benka žogo potisnil v mrežo.Stuttgart je nato izkoristil krajši padec koncentracije in dve minuti kasneje znižal na gol zaostanka, gostje pa so imeli pred koncem še eno nevarno priložnost, s katero bi lahko izničili prednost Kekovih varovancev. Hrvati so do konca sodnikovega podaljška, ki je trajal kar pet minut, uspeli ubraniti vsak poskus prodora in se zasluženo veselili zmage.
Petarda Tottenhama
Tottenham si je s petardo proti Dinamo Tbilisiju priigral praktično neulovljivo prednost pred povratno tekmo v Londonu (5:0).Spursi so dobro začeli in že v 12. minuti povedli, ko je Andros Townsend s strelom izven kazenskega prostora matiral domačega vratarja. Prednost bi lahko povišal Roberto Soldado, vendar je njegov poskus z neposredne bližine zaustavil Giorgi Loria. Dve minuti pred koncem prvega polčasa je prvi zadetek za Spurse dosegel Paulinho, ki je zabil po predložku Townsenda.V drugem polčasu je Tottenham še stopnjeval pritisk, domačo mrežo pa je najprej zatresel Roberto Soldado, ki je deset minut kasneje zadel še drugič, med obema goloma pa se je med strelce vpisal še Danny Rose.
Kampl podal za drugi gol
Salzburg Kevina Kampla je s 5:0 premagal Žalgiris Vilnius. Slovenski nogometaš je odigral skoraj celotno tekmo in prispeval podajo ob drugem zadetku avstrijske ekipe. ''Nekaj takšnega smo tudi načrtovali. Želimo si zaigrati na mednarodni sceni, želimo si nastop v Evropski ligi in to se je pokazalo tudi na zelenici. Igrali smo zelo dobro, si zato pripravili veliko priložnosti, nekaj pa smo jih tudi izkoristili. Naredili smo res velik korak proti Evropski ligi,'' je po tekmi povedal Kampl.
Evropska liga, kvalifikacije, 4. kolo, prve tekme:
Rijeka : Stuttgart 2:1 (0:0)Benko (74), Kvrzić (87); Ibišević (89)Matija Škarabot (Rijeka) je igral do 77. minute
Grasshoppers : Fiorentina 1:2 (0:1)Ngamukol (64); Cuadrado (13), Gomez (46)Josip Iličić (Fiorentina) ni igral.
Dinamo Tbilisi : Tottenham 0:5 (0:2)Townsend (12), Paulinho (44), Soldado (58, 68), Rose (65)
Vojvodina Novi Sad : Šerif Tiraspol 1:1 (0:1)Miral Samardžić (Šerif Tiraspol) je igral celo tekmo.
Salzburg : Žalgiris Vilnius 5:0 (3:0)Soriano (29, 37, 63), Mané (40), Hinteregger (68)Kevin Kampl (Salzburg) je igral do 89. minute
Aktobe : Dinamo Kijev 2:3 (1:1) Kuban Krasnodar : Feyenoord Rotterdam 1:0 (0:0) Jablonec : Real Betis 1:2 (1:1) Karabah Agdam : Eintracht Frankfurt 0:2 (0:1)Atromitos Atene : AZ Alkmaar 1:3 (0:0) Minsk : Standard Liege 0:2 (0:0) Maccabi Haifa : Astra Giurgiu 2:0 (1:0) Molde : Rubin Kazan 0:2 (0:1)  Esbjerg : St. Etienne 4:3 (1:2) St. Gallen : Spartak Moskva  1:1 (0:1) Nomme Kalju : Dnjepr Dnjepropetrovsk 1:3 (0:2) Kukesi : Trabzonspor 0:2 (0:1) Apollon Limassol : Nica  2:0 (0:0) Elfsborg : Nordsjalland 1:1 (0:1)  Tromso : Bešiktaš  2:1 (0:1) Pandurii Targu Jiu : Braga 0:1 (0:0) Hafnarfjördur : Genk 0:2 (0:1) Swansea : Petrolul Ploiesti 5:1 (3:0) Črnomorec Odesa : Skenderbeu Korca 1:0 (0:0) Partizan Beograd : Thun 1:0 (0:0)Zulte-Waregem . APOEL Nikozija 1:1 (1:0) Udinese : Slovan Liberec 1:3 (1:1) Rapid Dunaj : Dila Gori 1:0 (1:0) Sevilla : Slask 4:1 (1:1) Estoril Praia : Pasching 2:0 (2:0)









0 




0 













