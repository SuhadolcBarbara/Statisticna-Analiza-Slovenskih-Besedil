







Maj 2013 | Ključ do dolgega življenja

Besedilo: Stephen S. Hall  
Fotografije: Fritz Hoffmann 
    
Na hladno januarsko jutro – vrhovi oddaljenega Aspromontskega pogorja so bili pokriti s snegom, na drevesih ob zaviti gorski cesti pa so zorele pomaranče – se je Giuseppe Passarino v srebrnem minikombiju vozil v notranjost Kalabrije, skrajno južnega konca celinskega dela Italije. Cesta se je vzpenjala skozi nasade sadnega drevja in oljk, Passarino, genetik s Kalabrijske univerze, pa je klepetal s sodelavcem geriatrom Raziskovalcema je povedal, da je trdnega zdravja in da je njegov spomin brezhiben.Spominja se očetove smrti leta 1913, ko je bil šolar; pa tega, kako sta mati in brat med pandemijo gripe v letih 1918–1919 skoraj umrla; pa kako so ga leta 1925 odpustili iz vojske, potem ko je nesrečno padel in si na dveh mestih zlomil nogo. Ko se je Berardelli nagnil k njemu in ga vprašal, kako je dosegel tako neverjetno starost, je stoletnik s hudomušnim nasmeškom odvrnil: “No Bacco, no tabacco, no Venere – Nič popivanja, nič kajenja, nobenih žensk.” Potem je dodal, da je v otroštvu jedel v glavnem fige in fižol, rdeče meso pa komaj kdaj.Passarino in Berardelli sta bolj ali manj podobno razlago slišala tudi od 103-letnega Domenica Romea – ta je svojo prehrano opisal kot “poco, ma tutto – malo, a vsega” – pa tudi od 104-letne Marie Rose Caruso, ki je gosta kljub pešajočemu zdravju počastila z živahno različico pesmi o tamkajšnjem zavetniku.Med vožnjo nazaj v laboratorij v Cosenzi je Berardelli pripomnil: “Pogosto povedo, da najraje jedo samo sadje in zelenjavo.” “Sadje in zelenjava sta jim bila najbolj pri srcu,” je suho pripomnil Passarino, “ker je bilo to vse, kar so imeli.”








