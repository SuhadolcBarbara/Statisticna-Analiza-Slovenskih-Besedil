; 





Ljubljana - Kandidat za predsednika uprave Luka Koper je za STA pojasnil, je razlog obiska »medijska gonja« zoper njega ter dogajanje okrog Luke Koper.
Prepričan je, da je gonja financirana in ima naročnika, njega pa se poskuša diskreditirati, ker ni politični kandidat. »Če bi bil, bi bila politika na moji strani,« je dodal.
»Medijsko gonjo« zoper njega označil za nenormalno glede na to, da se »več ali manj politično kadruje v vseh drugih podjetjih«.
Na vprašanje, kdo naj bi plačeval za njegovo diskreditacijo in kdo naj bi denar dobival, Mišič pravi, da so se po sestanku na komisiji dogovorili, da na to temo ne bo nobenih izjav, v komisiji pa bodo videli, kaj lahko storijo.
Mišič si namreč želi, da bi protikorupcijska komisija raziskala, kot pravi, »vso zadevo tudi okrog dogajanja v zvezi z Luko Koper, saj meni, da je diskreditacija posameznikov v medijih pojav, ki je v Sloveniji lahko tudi že praksa«.
Na komisiji so za Delo povedali, da pogovora z Mišičem ne želijo komentirati.
Klemenčič je sicer za sredin Dnevnik dejal, da bi bilo imenovanje Gašparja Mišiča za predsednika uprave Luke Koper »še en dokaz, kakšen divji zahod vlada na področju kadrovanja«. »Čas bi bil, da si javno priznamo obstoj političnih vrtičkov. Stanje je vse slabše. Boj za nadzorniška mesta je kot tek na sto metrov, ki je obremenjen ne le s tveganji rentništva, ampak tudi z željo po dostopu do informacij pred bližajočo se privatizacijo,« je dodal še pred odstopom Gašparja Mišiča.
Mišiča je vlada danes na njegovo pobudo razrešila z mesta  državnega sekretarja v kabinetu premierke. 





 
 
 
 











                