296Ventil 18 /2012/ 4

Profil porazdelitve zaostalih napetosti v nitriranem orodnem jekluBojan POGORNIK, Vojteh LESKOVŠEK

Izr. prof. dr. Bojan Podgornik, univ. dipl. inž.,prof. dr. Vojteh Leskovšek, univ. dipl. inž., Inštitut za kovinske ma-teriale in tehnologije, Ljubljana? 1 UVOD V inženirskih komponentah se za-ostale napetosti pojavljajo kot posle-dica lokalnih volumskih sprememb v materialu, ki lahko nastopijo zaradi termične ekspanzije, plastične defor-macije ali fazne transformacije [1]. Zaostale napetosti se tako pogosto pojavljajo med samo izdelavo kom-ponent s postopki, kot so struženje, frezanje, kovanje, varjenje itd. [2, 3]. Zaostale napetosti pa lahko vnaša-mo tudi namerno kot del postopka priprave površine, kamor spadajo postopki peskanja, hladne ekspan-zije ali kemotermične obdelave. Na ta način v površinski sloj uvajamo tlačne zaostale napetosti, ki se nato uprejo Hertzevim cikličnim obre-menitvam [4]. Določitev vrednosti in porazdelitve zaostalih napetosti je tako ključnega pomena za razvoj in kontrolo komponent, predvsem pa za natančno napoved odpornosti površine na utrujanje [5–7].V primeru orodnih in konstrukcijskih jekel sta nitriranje in nitrocementaci-ja kemotermična postopka, ki igrata izjemno pomembno vlogo pri inženi-ringu oz. pripravi kontaktnih površin. Najpomembnejše prednosti so moč-no izboljšana obrabna in korozijska odpornost površine ter odpornost na utrujanje [8, 9]. Med postopkom nitriranja ali nitrocementacije se na površini elementa tvorita relativn o debela difuzijska plast in tanka spo-jinska plast. Spojinska plast, ki jo mehansko podpira spodaj ležeča difuzijska plast, izboljša obrabne lastnosti površine in odpornost na zajedanje, medtem ko difuzijska plast izboljša nosilnost elementa in odpornost na utrujanje [10, 11]. Pri tem je stopnja izboljšanja odvisna od strukture površine, predvsem od globine nitriranja ter nivoja zaostalih napetosti [12]. Raziskave so pokaza-le, da pri nitriranih jeklih odpornost na utrujanje narašča s povečevanjem globine nitriranja in vrednosti tlačnih zaostalih napetosti [5–7, 12], kate-rih maksimum bi moral biti lociran v področju koncentracije Hertzevih kontaktnih napetosti [13, 14]. Za op-timizacijo parametrov kemotermične obdelave površine je tako nujno po-znavanje polja zaostalih napetosti v materialu.

Izvleček: Zaostale napetosti se pojavljajo v inženirskih komponentah kot posledica izdelovalnega procesa, lahko pa jih vnašamo tudi namerno s postopki inženiringa površine. V primeru preoblikovalnih orodij in dinamično obremenjenih strojnih elementov sta še posebej pomembna postopka nitriranja in nitrocementacije, ki z gene-riranjem tlačnih zaostalih napetosti izboljšujeta lastnosti površine, kot so obrabna in korozijska odpornost ter odpornost na utrujanje.Poznavanje vrednosti, predvsem pa porazdelitve zaostalih napetosti v inženirskih komponentah je ključnega pomena za razvoj in kontrolo kvalitete izdelkov kakor tudi za natančno napoved odpornosti elementov na utrujanje. Če so maksimalne tlačne zaostale napetosti v območju koncentracije Hertzevih kontaktnih napetosti, bodo le-te znatno izboljšale odpornost površine na utrujanje. Za določitev polja zaostalih napetosti zatorej potrebujemo zanesljive metode, pri čemer pa ima vsaka tehnika merjenja zaostalih napetosti svoje omejitve.Cilj predstavljenega dela je bil povezati porazdelitev zaostalih napetosti v nitriranem in nitrocementiranem orodnem jeklu s profilom porazdelitve mikrotrdote. S tem smo želeli ugotoviti, ali je možno relativno enostaven parameter, kot je mikrotrdota oz. njena porazdelitev z globino, uporabiti za napoved lege maksimalnih zaostalih napetosti in na ta način optimizirati parametre nitriranja za dane kontaktne pogoje.Ključne besede: zaostale napetosti, mikrotrdota, modeliranje, nitriranje, nitrocementacija

NITRIRANJE IN ZAOSTALE NAPETOSTI




297Ventil 18 /2012/ 4

NITRIRANJE IN ZAOSTALE NAPETOSTI

Za meritev zaostalih napetosti ob-stajajo različne metode [15], ki zaje-majo mehanske ali destruktivne me-tode, metode na osnovi rentgenskih žarkov ali nevtronov ter akustične in magnetne metode. Seveda ima vsa-ka od teh tudi svoje omejitve, pa naj si bo to zaradi destruktivnosti, dol-gotrajnosti, neprenosljivosti, globine ali natančnosti. Na drugi strani pa se je izkazalo, da je tlačna odpornost nitriranih jekel v sorazmerju s trdoto površine [16].Zatorej je bil cilj predstavljenega dela raziskati povezavo med porazdelitvi-jo zaostalih napetosti in mikrotrdoto v nitriranem in nitrocementiranem orodnem jeklu in ugotoviti možno-sti uporabe relativno enostavnega merjenja porazdelitve mikrotrdote za napoved porazdelitve zaostalih napetosti in s tem optimizacijo para-metrov kemotermične obdelave za dane kontaktne pogoje. ? 2 Eksperimentalni podatki2.1 Priprava preizkušancevV raziskavi je bilo uporabljeno ko-mercialno orodno jeklo za delo v vročem AISI H11 (electro-slag remel-ted – ESR) s sledečo nazivno kemij-sko sestavo: (wt. %) 0,39 % C, 0,34 % Mn, 1,07 % Si, 0,013 % P, 4,93 % Cr, 1,26 % Mo, 0,35 % V. Vzorci premera 25 mm in dolžine 75 mm so bili va-kuumsko toplotno obdelani pri tlaku 0,5 MPa (N2) in parametru ohlajanja ?800–500 8,11 °C/sek. Po predgrevanju na 850 °C je sledilo segrevanje na temperaturo avstenitizacije (1000 °C; 10 °C/min), po 30 minutah plinsko gašenje na 100 °C in nato dvojno štiriurno popuščanje pri 540 °C in 585 °C.Vakuumsko toplotno obdelani vzorci so bili nadalje mehansko obdelani (O 25 mm x 15 mm) in izpostavljeni kemotermičnim postopkom v napravi Metaplas Ionon HZIW 600/1000. Ni-triranje v plazmi pri 480 °C in 540 °C ter nitrocementacija pri 580 °C so bili izvedeni pri štirih različnih časih, podrobnosti kemotermičnih postop-kov pa so podane v preglednici 1.2.2. Meritev mikrotrdote in zaostalih napetostiMeritev profila mikrotrdote je bila izvedena z napravo Fischerscop e H100C in uporabo Vickersove metode ter obremenitve 0,02 N (~ 0,002 kg). Porazdelitev zaostalih napetosti pa smo izmerili z metodo vrtanja luknjice po standardu ASTM E 837 [17] in uporabo naprave HBM MTS3000. Metoda vrtanja luknjice temelji na merjenju deformacij po-vršine, ki nastopijo pri sproščanju napetosti med vrtanjem luknjice premera do 2 mm v površino [18], in izračunu pripadajočih zaostalih napetosti. Za merjenje deforma-cij se uporablja posebna rozeta, sestav ljena iz treh merilnih lističev, prikazana na sliki 1.

Slika 1. Merilna rozeta za merjenje zaostalih napetosti po metodi vrtanja luknjicePreglednica 1. Parametri kemotermičnih postopkov

ProcesPulz [kHz]PlinskamešanicaTlak [hPa]Nap. [V]Temp. [°C]Čas [h]A1Nitriranje v plazmi275 % H2/25 % N23,3490480 8A2Nitriranje v plazmi275 % H2/25 % N23,349048016A3Nitriranje v plazmi275 % H2/25 % N23,349048024A4Nitriranje v plazmi275 % H2/25 % N23,349048032B1Nitriranje v plazmi275 % H2/25 % N23,3530540 8B2Nitriranje v plazmi275 % H2/25 % N23,353054016B3Nitriranje v plazmi275 % H2/25 % N23,353054024B4Nitriranje v plazmi275 % H2/25 % N23,353054032C1Nitrocementacija211 % H2/87 % N2/2 % CO24,3570580 8C2Nitrocementacija211 % H2/87 % N2/2 % CO24,357058016C3Nitrocementacija211 % H2/87 % N2/2 % CO24,357058024C4Nitrocementacija211 % H2/87 % N2/2 % CO24,357058032? 3 Rezultati in diskusija3.1 MikrostrukturaNitriranje v plazmi v plinski mešanici 75 % H2 in 25 % N2 in temperaturi nitriranja 480 °C je privedlo do na-stanka zgolj difuzijske cone ali plasti (slika 2a), katere debelina je odvisna od časa nitriranja. Po 8 urah nitrira-nja v plazmi je bila debelina difuzij-ske cone enaka 109 µm, po 16 urah 118 µm, po 24 urah 120 µm in po 32 urah 127 µm. Povišanje tempe-rature nitriranja na 540 °C je poleg debelejše difuzijske cone povzroči-lo tudi nastanek ?’ (Fe4N) spojinske plasti, debeline do 6 µm (slika 2b). Tudi uporaba nitrocementacije in višje temperature postopka (580 °C) privede do nastanka debelejše di-fuzijske cone, debeline do 400 µm, in relativno debele spojinske plasti (slika 2c), ki je v primeru nitrocemen-tacije mešanica ?’ in ? (Fe2–3(N,C)1–x) faze. Podaljšanje časa postopka pa v obeh primerih privede do povečanja debeline difuzijske in spojinske pla-sti. Rezultati so zbrani v preglednici 2.3.2 Porazdelitev mikrotrdoteProfili porazdelitve mikrotrdote z globino so za nitrirano in nitroce-mentirano orodno jeklo za delo v vročem prikazani na slikah 3 in 




298Ventil 18 /2012/ 4

NITRIRANJE IN ZAOSTALE NAPETOSTI

Preglednica 2. Debelina spojinske in difuzijske plasti

VzorecDifuzijska plast [µm]Spojinska plast[µm]Sestava spojinskeplastiA1109––A2118––A3120––A4127––B11153,5?’ (Fe4N)B21505,5?’ (Fe4N)B32604,5?’ (Fe4N)B42605,7?’ (Fe4N)C132016?’ (Fe4N) + ? (Fe2–3(N,C)1–x)C232019?’ (Fe4N) + ? (Fe2–3(N,C)1–x)C337019?’ (Fe4N) + ? (Fe2–3(N,C)1–x)C441020?’ (Fe4N) + ? (Fe2–3(N,C)1–x)

a)                                                           b)                                                          c)Slika 2. Mikrostruktura orodnega jekla AISI H11 po (a) 32 urah nitriranja v plazmi pri 480 °C (A4), (b) 32 urah nitri-ranja v plazmi pri 540 °C (B4) in (c) 8 urah nitrocementacije pri 580 °C (C1)

  a)                                                                                           b)Slika 3. Porazdelitev mikrotrdote pri orodnem jeklu AISI H11 po nitriranju pri temperaturi (a) 480 °C in (b) 540 °C

4. Nitriranje v plazmi pri 480 °C in 540 °C daje podobne vrednosti trdo-te površine (~1300 HV0,1), medtem ko višja temperatura nitriranja vodi do večjih globin, kjer dosežemo trdoto osnovnega materiala. V pri-meru temperature nitriranja 480 °C dosežemo trdoto osnovnega ma-teriala na globini 75–150 µm in pri 540 °C na globini 120–250 µm, pri čemer so večje globine dosežene pri daljših časih nitriranja. Na dru-gi strani pa nitrocementacija vodi do nižjih vrednosti mikrotrdote na površini (~1100 HV0,1) in precej bolj zmernega padca trdote z globino. Razen 8-urne nitrocementacije, ki daje nekoliko nižje vrednosti mikro-trdote, čas nitrocementacije bistveno ne vpliva na profil in vrednosti mi-krotrdote orodnega jekla za delo v vročem, kot je razvidno s slike 4.3.3 Porazdelitev zaostalih napetostiSliki 5 in 6 prikazujeta porazdelitev zaostalih napetosti z globino za ni-trirano in nitrocementirano orodno jeklo za delo v vročem. Za oba po-stopka in vse raziskovane paramet-re (čas, temperatura) se v površini orodnega jekla pojavi polje tlačnih zaostalih napetosti, katerih maksi-malne vrednosti so locirane na dolo-čeni globini pod kontaktno površino. Po doseženem maksimumu se tlačne zaostale napetosti z globino zmanj-šujejo, dokler na meji med difuzijsko cono in jedrom ne preidejo v natez-no področje (sliki 5 in 6). V primeru nitriranja v plazmi pri temperaturi 480 °C se maksimalne tlačne zaostale napetosti vrednosti 400–700 MPa pojavijo na globini, manjši od 100 µm. Povišanje tem-perature nitriranja privede tako do 




299Ventil 18 /2012/ 4

NITRIRANJE IN ZAOSTALE NAPETOSTI

Slika 4. Porazdelitev mikrotrdote pri orodnem jeklu AISI H11 po nitrocemen-taciji pri temperaturi 580 °C

Slika 6. Porazdelitev zaostalih napetosti pri orodnem jeklu AISI H11 po nitro-cementaciji pri temperaturi 580 °CSlika 5. Porazdelitev zaostalih napetosti pri orodnem jek lu AISI H11 po nitriranju pri temperaturi (a) 480 °C in (b) 540 °C

  a)                                                                                            b)

višjih vred nosti zaostalih napetosti (500–800 MPa) kakor tudi do večjih globin, kjer se pojavi maksimum tlačnih zaostalih napetosti (120–170 µm). Pri tem daljši časi nitrira-nja pomenijo višje vrednosti tlačnih zaostalih napetosti in večje globine, kjer se te pojavijo (slika 5). Nitroce-mentacija na drugi strani privede do nižjih vrednosti zaostali h nape-tosti (300–450 MPa), ki so prav tako kot pri nitriranju tlačne, a do večjih globin, kjer se pojavijo maksimalne vrednosti (200–300 µm), slika 6. Primerjava izmerjenih profilov mikro-trdote in zaostalih napetosti nakazuje možno korelacijo med obema. Kot je razvidno s slike 7, strm padec mikro-trdote z globino sovpada s strmim povečanjem tlačnih zaostalih nape-tosti in obratno. Zmerno zmanjšanje mikrotrdote ustreza zmernemu po-večanju zaostalih napetosti. Nadalje se pri nitriranih vzorcih maksimalne tlačne zaostale napetosti pojavljajo ravno na mestu, kjer se prične strm padec mikrotrdote.3.4 Modeli ra nje zaostalih napetostiOčitna korelacija med profilom mi-krotrdote in porazdelitvijo zaostalih napetosti (slika 7), kakor tudi poro-čila o povezavi med tlačno trdnostjo in trdoto orodnih jekel [16] kažejo na možnost modeliranja zaostalih napetosti kot funkcije mikrotrdote. Z odvodom profila mikrotrdote po globini dobimo novo serijo profilov, ki izkazujejo podobnost s porazde




300Ventil 18 /2012/ 4

NITRIRANJE IN ZAOSTALE NAPETOSTI

Slika 7. Primerjava izmerjenih profilov mikrotrdote in zaostalih napetosti pri (a) nitriranem in (b) nitrocementiranem orodnem jeklu AISI H11

  a)                                                                                                b)

litvijo zaostalih napetosti, kakor je razvidno s slike 8. Odvodi profila mi-krotrdote po globini so za različne temperature in čase kemotermične obdelave orodnega jekla prikazani na sliki 9. V primeru orodnega jekla, nitrira-nega 8 ur pri temperaturi 480 °C, je pod površino viden izrazit padec vrednosti odvoda profila mikrotrdo-te, ki doseže minimum na globini 50 µm. Pri istem vzorcu se maksi-malne tlačne zaostale napetosti po-javijo na isti globini, kot je razvidno s slike 9a. S povečanjem časa (slika 9a) ali temperature nitriranja (slika 9b) se minimum odvoda profila mikro-trdote pomakne bolj v globino, kar sovpada z lego maksimalnih tlačnih zaostalih napetosti. Na drugi stra-ni pa odvod profila mikrotrdote po Slika 8. Korelacija med profilom mikrotrdote in porazdelitvijo zaostalih na-petosti pri nitriranem orodnem jeklu AISI H11

globini pri nitrocementiranem orod-nem jeklu kaže izrazit padec vred-nosti v prvih 50 µm pod površino, medtem ko je profil porazdelitve zaostalih napetosti precej drugačen, z bolj blago odvisnostjo od globine (sliki 6 in 9c).Z upoštevanjem rezultatov za nitrira-no orodno jeklo lahko opazimo oči-tno korelacijo med odvodom profila mikrotrdote po globini in porazde-litvijo tlačnih zaostalih napetosti. Pri vseh časih in temperaturah nitriranja se minimum odvoda profila mikro-trdote pojavlja na mestu maksimal-nih tlačnih zaostalih napetosti, ki pa se s povečevanjem časa in/ali tem-perature nitriranja pomikajo globlje od površine (sliki 5 in 9). To pomeni, da bi z določitvijo profila mikrotrdote lahko napovedali lego maksimalnih tlačnih zaostalih napetosti, ne da bi jih dejansko izmerili. Žal pa nismo odkrili nikakršne povezave med pro-filom mikrotrdote in zaostalimi na-petostmi pri postopku nitrocemen-tacije, pri čemer razlog ni povsem jasen. Možno je, da hkratno delova-nje ogljika in dušika pri oblikovanju mikrostrukture v difuzijski coni vpliva tudi na zvezo med mikro trdoto in zaostalimi napetostmi. Predpostavlja pa se, da bi opisano metodologijo lahko uporabili pri postopkih nitri-ranja in kaljenja.? 4 Zaključki– Sprememba parametrov nitrira-nja, kot so plinska mešanica, čas in temperatura, vodi do sprememb v globini nitriranja, profilu mikro-trdote in legi maksimalnih tlačnih zaostalih napetosti.– Daljši časi nitriranja dajejo debe-lejšo difuzijsko cono in višje tlačne zaostale napetosti, ki se pomikajo globlje od površine. Višje tempe-rature nitriranja imajo podoben vpliv. Nitrocementacija pa na dru-gi strani daje nižje trdote in niž-je vrednosti zaostalih napetosti, a globljo difuzijsko cono in bolj enakomeren profil mikrotrdote in zaostalih napetosti.– Odvod pro fi la mikrotrdote nitri-ranega orod nega jekla po glo-bini kaže zelo dobro korelacijo z izmerjeno porazdelitvijo zaostalih napetosti, pri čemer minimum od-voda profila mikrotrdote sovpada z lego maksimalnih tlačnih za-ostalih napetosti. To pa žal ne  ve-lja za postopek nitrocementacije.




301Ventil 18 /2012/ 4

NITRIRANJE IN ZAOSTALE NAPETOSTI

– S poznavanjem profila mikrotrdo-te, dobljenega z meritvami ali modeliranjem procesa nitriranja, lahko napovemo lego maksimal-nih tlačnih zaostalih napetosti oz. izberemo ustrezne parametre nitriranja, da maksimalne tlačne zaostale napetosti lociramo na mestu koncentracije Hertzevih kontaktnih napetosti in na ta način izboljšamo obstojnost kontakt ne površine na utrujanje.literatura[1] B. Kämpfe and E. Auerswald: De-termination of Residual Stresses in Microsystems Using X-RAY Diffraction, Materials week 2000, Munich, Germany (2000), p. 1.[2] G. Bernstein and B. Fuchsbauer: Werkstofftechnik Vol. 13 (1979), p. 103.[3] C. Achmus: FEM-Berechnung von Festwalzeigenspannungen, 8. Deutschsprachiges ABAQUS – Anwender-Treffen, Hannover, Germany (1996), p. 55.[4] L. Vergani: Meccanica dei Ma-teriali (McGraw Hill, NY, 2001).[5] M. D’Acunto: Characterization of residual stress and roughness of steel components, 3rd AIMETA Int. Tribology Conference, Sa-lerno, Italy (2002), p. 9.[6] G. A. Webster: Mater. Sci. Forum Vol. 347–349 (2000), p. 1.[7] J. Grum: J. Mat. Processing Tech-nology Vol. 114 (2001), p. 212.[8] T. Bell, V. Korotchenko: Heat Trea t. Met. Vol. 4 (1978), p. 88.[9] B. Edenhofer: Heat Treat. Vol.1 (1974), p. 23.[10] B. K. Jones, J. W. Martin: Met. Technol. Vol. 5 (19778), p. 217.[11] T. Bell, N. L. Loh: J. Heat Treat. Vol. 2 (1982), p. 232.[12] T. Bell, Y Sun: Surf. Eng. Vol. 6 (1990), p. 133.[13] P. Buchhagen, B. L. Mordike: Surf. Eng. Vol. 11 (1995), p. 152.[14] J. Zurn, C. Razim, J. Gosch: The effect of residual stress in case hardening, 6th International Congress on Heat Treatment of Materials (1988), p. 279.[15] F. A. Kandil, J. D. Lord, A. T. Fry, P. V. Grant: A Review of Residual Stress Measurement Methods, Measurement of Residual Stress in Components, NPL Report, UK (2002).[16] J. Frankel,W. Scholz: Review of Progress in Quantitative Non-destructive Evaluation, Vol. 6 (1986), p. 1577.[17] ASM E 837 Standard: Determi-ning Residual Stresses by the Hole Drilling Strain-Gage Me-thod (ASTM, 1983).[18] C. Ruud: Handbook of Residu-al Stresses and Deformation of Steel (ASM, 2002), p. 99.

Slika 9. Odvod profila mikrotrdote po globini za orodno jeklo po (a) nitriranju v plazmi pri 480 °C, (b) nitriranju v plazmi pri 540 °C in (c) nitrocementaciji pri 580 °C

a)b)c)




NITRIRANJE IN ZAOSTALE NAPETOSTI

Residual stress distribution in nitrided tool steelAbstract: Residual stresses may be present in engineering components as an unintended consequence of manufacturing processes, but they may also be introduced deliberately to beneficial effect during surface en-gineering procedures. Plasma nitriding and nitrocarburizing are such processes, which are of particular impor-tance for tool-steel components used in tool, die and machine applications. These processes afford significant advantages, such as greatly improved wear and corrosion resistance, as well as fatigue strength resulting from the generation of near-surface compressive residual stresses.A precise knowledge of the level and distribution of the residual stresses that exist in such engineering com-ponents is necessary for product development and quality-control purposes, as well as for the accurate predic-tion of a component’s fatigue resistance. If located at the same depth as the Hertzian stress concentrations, compressive residual stresses can greatly improve the fatigue properties of loaded surfaces. Therefore, reliable methods for residual stress determination are required, with residual stress measurement techniques having their limitations.The aim of the present paper was to correlate the residual stress distribution in plasma-nitrided and nitro-carburized tool steel with the microhardness depth profile, in order to determine whether a relatively simple microhardness-related parameter could be used to predict the depth of the maximum compressive residual stresses, and to thereby to enable optimization of the nitriding parameters for specific contact conditions.Key words: Plasma nitriding, Nitrocarburizing, Residual stress, Microhardness, Modelling




