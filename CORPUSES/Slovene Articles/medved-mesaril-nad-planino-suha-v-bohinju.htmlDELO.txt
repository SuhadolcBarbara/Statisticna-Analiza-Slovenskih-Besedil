; 





Bohinj – Skrbnik črede pod Okroglico nad planino Suha je v sredo opoldne  našel raztrgano telico, ki jo je ubil in delno pojedel medved.
Andrej  Avsenek, vodja blejske enote Zavoda za gozdove Slovenije, nam je včeraj  pojasnil, da si je šel v četrtek razmere na teren ogledat tudi njihov  strokovni sodelavec. Najverjetneje gre za istega večjega medveda, ki je  že lani trgal živino na bohinjskih planinah. Lani je bila izdana tudi  odločba za odstrel, vendar ga lovci še niso usmrtili.
»Sedanja lokacija,  kjer je bila raztrgana telica, pa je v območju Triglavskega narodnega  parka, kjer odločbe ni mogoče izdati. Zato pričakujemo tudi težave z  lastniki. Sicer pa so medvedi na območju naše enote povzročili že veliko  škode,« je razložil Avsenek.
Na Gorenjskem naj bi bilo stalno od tri do  šest in več medvedov. 





 
 
 
 











                