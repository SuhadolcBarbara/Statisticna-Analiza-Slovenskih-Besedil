 Konec starega sveta
Objavil: Zoran Korenjak, dne: 25.12.2012Konec starega sveta
Konec starega sveta

Danes smo 21.12.2012. Zelo veliko sem slišal in prebral o tem datumu in verjamem, da tudi ti. Večino tega je bila ena skupna tema – konec sveta. In kot mi je v navadi zopet nekaj sprašujem.

Ali do danes konec sveta? Kaj sploh pomeni konec sveta?

Konec sveta verjetno ne pomeni, da bo zemlja in mi z njo prenehali obstajati. Morda konec sveta pomeni, da se bo zgodila kakšna sprememba in svet takšen kot ga poznamo ne bo več obstajal. In pravzaprav si jaz to želim. Želim si drugačen lepši svet. Rad bi imel manj skrbi, se počutil dobro in delal to kar si želim. Preprosto kajne? Živali ravno to počnejo, gredo kamor želijo, nimajo skrbi in preprosto uživajo v tem, da so živali. Ljudje smo najbolj razvita vrsta na planetu in izgubili smo ravno to izvorno danost – da se brez truda počutimo dobro in smo srečni. Družba v kateri živimo ima svoje zakonitosti, ki smo jih sami ustvarili. Ena izmed njih je denar, ki je v osnovi zamišljen kot sredstvo izmenjave dobrin, v zadnjem časi pa za vedno več ljudi postaja vzrok za skrb. Tudi zame, nisem izjema. Če pogledam svoje življenje od daleč imam vse kar potrebujem – zatočišče kjer mi je toplo in imam svoj prostor, imam na voljo vodo in hrano, oblačila, prijatelje. Nekako pa so se v moj sistem prikradle skrbi glede denarja, da ga ni dovolj, da ga bo zmanjkalo, da moram trdo delati da ga dobim itd.

Kadar govorim o denarju in dobrem počutju me ljudje vprašajo “kaj pa lahko naredijo tisi ki res nimajo in res ne morejo do denarja?”.  Ja, kadar to vidim je žalostno in jaz ne morem narediti namesto njih nič, to je njihova zgodba življenja. Lahko jim dam denar, hrano karkoli in pokažem pot do sreče kljub pomanjkanju. Vsak posameznik pa se sam odloči kako bo živel.

Spominjam se hladnega zimskega jutra, ko sem se z dragim avtomobilom peljal na delo poln skrbi in nezadovoljstva. Ob cesti sem videl mamico, ki je za peš spremljala svoja otroka v šolo. Po oblačilih sem opazil, da živijo skromno in mamica je bila rahlo telesno prizadeta. Ustavil sem se pred prehodom, da so lahko prečkali cesto. Mamica in otroci so bili dobre volje in mi pomahali v pozdrav. V očeh od mamice in otrok sem videl srečo – uživali so trenutek ko so bili skupaj. Verjetno ima ta mamica tudi trenutke, ko bi rada otrokom ali sebi kaj kupila ampak ne more. Toda v tistem trenutku so bili srečni.

Moje poslanstvo je pokazati ljudem , da je vedno možnost za dobro počutje in srečo. Vedno se lahko odločimo, da bomo izhajali iz srca in sprejeli našo ranljivost in strah kot zaveznika. Vem da dostikrat ni enostavno ker ne zmoremo spremeniti frekvence počutja v našem telesu, ker nam razum prikazuje razno razne scenarije prihodnosti, ki nam niso všeč. Ampak saj v resnici ne vemo kaj bo. Vse kar imamo je ta trenutek. Ta trenutek. In vse kar lahko naredimo je da poskrbimo zase v tem trenutku. In sprejmemo to kar se sedaj dogaja po svetu – velika sprememba. Ljudje smo izgubili občutek varnosti in nas je strah neznanega. Staro več ne služi namenu, novo pa ne vemo kakšno bo. Točka negotovosti, prostor za novo rojstvo.

Sprejmi z ljubeznijo to točko negotovosti in zaupaj, da se bo vse zgodilo tako kot je najboljše zate – in se bo. Morda včasih res ne bo prijetno, morda bo videti kot da se je vse porušilo. To je znak, da si na pravi poti kajti tako nastaja prostor za novo življenje, takšno kot si ga želiš. Sami se odločamo kdaj bo naš 21. december ko se bo porušil naš star svet, ki ga ne želimo in se bo rodil naš nov svet kakršnega si želimo. Svet o katerem govorim je naš notranji svet – mi sami.

Želim vam lep dan in naj ta 21. december morda res pomeni konec sveta kakršnega poznate sedaj in rojstvo novega – točno takšnega kot si želite kjer boste lahko našli vaše trenutke sreče in zadovoljstva,

ZoranSpletna stran Osvobodite se strahu in občutkov krivde s programom ROJSTVO.