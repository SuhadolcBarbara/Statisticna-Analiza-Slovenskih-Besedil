; 





Plačilo tudi za nedelo?
Jurija Stariho smo prosili, naj komentira domnevne nepravilnosti na  oddelku za raziskave, vendar ni odgovoril. Iniciativa namreč opozarja,  da se na leto razdeli za študije po več tisoč evrov, na seznamu tistih,  ki prejmejo denar pri študijah, pa naj bi bil vedno tudi Stariha, čeprav  ne sodeluje pri njih in ne opravlja nobenega dela v zvezi z njimi, saj  je ekonomist, zaposlen na delovnem mestu namestnika direktorja za  upravno in poslovno področje. 





Kranj – Menjave vodilnih, ustrahovanje zaposlenih, mobing, manipulacije in domnevne nepravilnosti na oddelku za raziskovalno delo – vse to se, kot trdi v pismu Iniciativa zaposlenih v Kliniki Golnik, dogaja v njihovi bolnišnici.
Na začetku junija je na presenečenje zaposlenih odstopil direktor klinike Mitja Košnik, kateremu bi se letos iztekel drugi petletni mandat na čelu bolnišnice. Kot je takrat poročala STA, se je odločil, da bo dal prednost pedagoškemu in znanstvenoraziskovalnemu delu. K odločitvi pa je, kot je pojasnil tudi 11. junija na seji sveta zavoda, »pripomogla slabši rezultati zdravniških pregledov in splošna klima na kliniki, v kateri zaposleni le od direktorja (in ne vseh zaposlenih) pričakujejo zagotavljanje finančne vzdržnosti poslovanja.«
V nasprotju s tem pa je Košnik, kot opozarja Iniciativa, v odstopni izjavi, ki jo je poslal ministru za zdravje in predsedniku sveta zavoda, kot razlog odstopa navedel »prevelike razlike v pogledu na vodenje ustanove med mano in večino zaposlenih«.
Odhajajoči direktor in tridnevni razpis za namestnika direktorja
Medtem ko se razpis za novega direktorja izteče 25. avgusta, pa je bil 14. avgusta objavljen še en razpis za namestnika direktorja, člana uprave, prijava na razpis pa je bila možna le tri delovne dni: do 20. avgusta.Za komentar smo ločeno zaprosili direktorja Košnika in namestnika Jurija Stariho.
V skupnem pisnem odzivu sta za Delo pojasnila, da je direktor odstopno izjavo podal junija in je razloge za svoj odstop pojasnil tudi na seji sveta zavoda, sedanjemu namestniku pa da mandat poteče konec leta. »Interni terminski načrt je predvideval razpis za namestnika v juniju, vendar se je objava razpisa zaradi odstopa direktorja zamaknila. Do konca razpisa smo prejeli 16 prijav, postopek vsebinske obravnave vlog še ni stekel,« sta navedla Košnik in Stariha.
Glede očitka, da ima Stariha neupravičeno službeni avto, Škoda Superb, ki ga uporablja tudi za zasebne vožnje, kupljen pa je bil iz denarja, namenjenega javnemu zdravstvu, sta vodilna razložila, da se je namestnik direktorja ob nastopu mandata vozil v službo iz Kopra in da so mu dodelili službeni avto, katerega je klinika že imela v lasti. »Avto uporablja tudi v zasebne namene, za kar na podlagi pogodbe plačuje boniteto. Službeno vozilo je bilo zamenjano v letu 2011, saj je bilo popravilo starega nesmotrno, cena novega službenega avtomobila znamke Škoda je bila okoli 16.600 evrov brez davka.«
Lani s presežkom, tudi letos pozitivno
Klinika Golnik ima 450 zaposlenih in velja za strokovno, pedagoško in poslovno odlično ustanovo. Lani, ko so izgube večine bolnišnic naraščale, je imela 367.000 evrov presežka. Tudi v prvih šestih mesecih letošnjega leta posluje pozitivno in svoje obveznosti do zaposlenih in dobaviteljev poravnava tekoče. »Glede na zmanjševanje cen zdravstvenih storitev si prizadevamo, da s povečevanjem tržnih prihodkov zagotavljamo varno zaposlitev še naprej. Letos odpuščanj iz poslovnih razlogov ni bilo,« zagotavljata vodilna.
Zaposleni zadovojni le uradno, na papirju?
Pri vrhu je bila lani Klinika Golnik tudi po anketah o zadovoljstvu pacientov, vodstvo se hvali, da so nadpovprečno zadovoljni tudi zaposleni v njihovi bolnišnici v primerjavi z drugimi zdravstvenimi organizacijami, kar kažejo rezultati organizacijske klime, ki jo merijo vsako leto. Vsak zaposleni pa ima možnost reševati težave na več načinov, poudarjata vodilna, to je osebno, prek mediacijske pisarne, ki deluje v kliniki, prek svojega predstavnika v svetu zavoda, svojih nadrejenih in predstavnikov več sindikatov.
Dežuranje in nadurno delo nista plačanaToda mediacijska pisarna, ki jo je imenoval direktor (v njej so pomočnica direktorja, vodja kadrovske službe in pravnica) je bolj sama sebi namen. Le katera medicinska sestra, strežnica ali administratorka, katerim je šefinja pomočnica direktorja, bi si upala povedati svoje mnenje in opozarjati na napake? vprašujejo v Iniciativi in dodajajo, da ne odličnostim klinike, temveč opozarjajo na nepravilnosti. »Čeprav klinika posluje pozitivno, si vseeno ne smemo dovoliti, da določeni bogatijo na račun javnih financ, medtem ko se ur, ki so dejansko opravljene (dežuranje in nadurno delo), ne izplačuje«. 





 
 
 
 











                