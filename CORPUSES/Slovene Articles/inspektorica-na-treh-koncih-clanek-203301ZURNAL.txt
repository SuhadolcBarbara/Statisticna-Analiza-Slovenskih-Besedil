;




V zvezi s prijavami glede oviranja prostega dostopa do morja v naravnih kopališčih v Portorožu je inšpekcija za okolje in naravo inšpektorata za kmetijstvo in okolje včeraj na kraju opravila tri preglede.


“

Okolje Piran je bilo prvo v Sloveniji, ki je pred sedmimi leti ukinilo plačevanje vstopnine za portoroško osrednjo plažo. O tem nihče ne piše.
Alen Radojković
”


Dostopa ne omejujejo več
Preverili so dostop do morja prek portoroških pomolov, ki ju upravlja občinsko javno podjetje Okolje Piran in ugotovili, da je upravljalec nepravilnost, ki jo je inšpekcija ugotovila dan pred tem, že odpravil.
Alen Radojkovič, član uprave Okolja, je že včeraj zatrdil, da kopalcev ne omejujejo več. "Danes je tako, da tistemu, ki želi in seveda plača, oddamo in postavimo ležalnik tudi na pomolu. Še včeraj so ležalniki in senčniki zasedali ves pomol, danes pa samo po potrebi in želji turistov. Inšpektorica je bila pri direktorju in na plaži ter si zadevo ogledala. Kakšno vrsto odločbe bo izdala, mi ni znano," je povedal. "Upravljalec mora najprej skrbeti za varnost. Da bi na območju urejenega kopališča vsak delal, kar hoče, pa tudi ne gre. Z avtomobilom se tudi lahko pelješ po cesti, a moraš vseeno spoštovati določene predpise in pravila," je dodal. Dostop je bil omejevan na dveh pomolih od štirih.
V Bernardinu odstranili ograji
Inšpektorica je obiskala tudi VIP-plažo na Bernardinu, kjer dostop do morja brez doplačila 44 evrov na dan ni mogoč, in portoroško plažo Meduza. "V Bernardinu je bil odpravljen nadzor nad izvršitvijo odločbe, s katero so bili odrejeni prost prehod ob morskem dobrem in splošna raba morskega dobrega ter odstranitev dveh ograj (na severnem in južnem vhodu)," so sporočili in dodali, da je bilo včeraj ugotovljeno, da je bila odločba izvršena.
Na pregledu plaže Meduza inšpektorica ni ugotovila nepravilnosti, a postopek še ni zaključen, ker še opravljajo zaslišanje priče.









0 




0 













