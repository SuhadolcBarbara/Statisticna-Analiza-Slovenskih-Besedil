 Sončenje
Objavil: Sonce, dne: 02.07.2012Sončenje
Sončenje je v teh dneh, ko stopinje krepko presegajo 30 stopinj, precej enostavno. Pravzaprav ni treba drugega, kot stopiti iz hiše in v nekaj minutah se na koži že poznajo spremembe. Žal so to spremembe na rdeče in škrlatno, ne na želeno rjavo. UV indeks je enostavno previsok, sončenje pa zaradi tega nevarno.

Seveda obstajajo načini, da to spremenimo in pomagamo soncu, da nam spremeni polt kože v pravo smer.

Krema za sončenje je samo začetek

Kvalitetna krema za sončenje, z dovolj visokim faktorjem zaščite je prva stvar, na katero pomislimo. Krema mora biti dovolj nova, da je še uporabna, hkrati pa mora biti testirana, da zagotavlja ustrezno zaščito. Ni dovolj, če samo diši lepo, mora biti tudi učinkovita. 

Zraven dobre kreme za sončenje je priporočljivo imeti tudi UV merilnik, ki vam izračuna kako dolgo je (glede na stopnjo faktorja kreme za sončenje in tipa vaše kože) priporočljivo ostati na soncu glede na UV indeks, ki ga naprava izmeri. Ko vas merilnik opozori, da ste na soncu predolgo, je treba v senco. Zmernost pri sončenju je namreč osnova za to, da preprečimo opekline in bolezni, ki so dolgoročno povezane s pretirano izpostavljenostjo soncu.

Vsekakor je poletje treba izkoristiti in si dodobra napolniti baterije. Sonce je za to nadvse koristno, a baterije je treba polniti pazljivo in zmerno.Spletna stran Sončenje.