 kopanje in umivanje dojenčka
Objavil: otroška spletna trgovina Teddy, dne: 05.04.2013kopanje in umivanje dojenčka
Dojenčki se večinoma radi kopajo. Vzrok je morda v tem, da je bila prej, ko so bili v maternici, njihova koža devet mesecev mokra. Če se med kopanjem z novorojenčkom pogovarjamo, odgovarja z očmi in nasmehi, kar zagotovo predstavlja občutek ugodja.

Novorojenčka začnemo kopati kmalu po porodu. Priporočljivo je počakati, da odpade popkovni krn. Začetek kopanja novorojenčka je različen, odvisen torej od celjenja popkovne rane, zdravstvenega stanja novorojenčka in drugih dejavnikov. Prvo kopanje opravi vedno patronažna medicinska sestra, ki oceni, kdaj je za to pravi čas. 
Če novorojenček nima težav s suho kožo, potem ga lahko kopamo vsak drugi dan. V primeru težav s kožo pa se kopanje priporoča dva- do trikrat tedensko.
Ni pomembno, kje dojenčka okopate: v veliki kadi, v otroški kadi, v čebričku ali celo v umivalniku. Pomembno je, da vam je med opravilom udobno in da se dojenček dobro počuti.

Prostor, kjer kopamo novorojenčka, naj bo prijetno ogret na temperaturo med 22 in 24 stopinjami Celzija. 
Voda pa naj ima okoli 38 stopinj, pri pripravi vode si pomagamo z vodnim termometrom ali pa z občutkom vode na podlahti naše roke. Voda mora dajati prijeten občutek. V kad natočite toliko vode, da se lahko otrokovo telo potopi vanjo; pri tem se bo počutil tako kot v maminem trebuhu.

Že pred kopanjem si pripravimo na previjalno mizo kopalno brisačo, pleničke, oblačila, umivalno krpico in milo.

Prvo kopanje dojenčka
Novorojenčka slečemo, umivalno krpico namilimo, z njo temeljito in nežno očistimo novorojenčka. Posebej pozorno umijemo lasišče, za ušesi, pod brado, telo, ritko in nogice. Tako namiljenega zavijemo v pleničko, ga počasi in zelo previdno spustimo v vodo. Z eno roko mu podpiramo vrat in ga držimo za nasprotno roko, tako da nam varno leži na naši roki. Z drugo roko ga počasi in previdno umivamo. Pazimo, da temeljito speremo milo s telesa. Po končanem kopanju novorojenčka vzamemo iz kadi, ga dobro osušimo, namažemo in zmasiramo z otroškimi olji.

Kopanje dojenčka
Otroka podprite z eno roko tako, da vam njegovo zatilje leži na podlakti, in ga počasi spustite v vodo. V drugo roko vzemite krpico za umivanje in z njo drsite po otrokovem telesu.
Še posebej temeljito, vendar nežno umijte predele za ušesi, pod brado, vratne in podpazdušne gube ter spolovilo.

Milo – da ali ne?
Vodi za kopanje praviloma ni treba dodajati ničesar. Če se že odločite za katerega od dodatkov kopelim, pa izberite izdelke z naravnimi surovinami, ki vsebujejo izključno do kože prijazne sestavine, zlasti naravna olja in dišave. Dodatke za kopeli uporabljajte zmerno!Spletna stran trgovina teddy.