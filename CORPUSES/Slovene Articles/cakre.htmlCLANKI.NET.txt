 Kakšen psihološki pomen imajo čakre?
Objavil: Zoran Korenjak, dne: 26.12.2012Kakšen psihološki pomen imajo čakre?
Kakšen psihološki pomen imajo naše čakre?
 
Skozi naše odraščanje se nam poleg fizičnega telesa razvijejo tudi mentalno, čustveno in energetsko telo in s tem tudi čakre. Med odraščanjem razvijemo individualne psihološke vzorce saj večina nas reagira na neprijetne situacije z zatiranjem čustev in ustavljanjem naravnega pretoka energije skozi naše telo. To slabo vpliva na razvoj in delovanje čaker in tudi na psihološki vidik delovanja posameznih čaker. Z zdravljenjem delovanja čaker tako direktno odpravljamo tudi psihološke težave v našem življenju. Skozi čakre zaznavamo svet okoli sebe in kadar čakre delujejo nemoteno doživljamo svet kot prijazen in varen.
 
Prva čakra je povezana s količino fizične energije in voljo do življenja. Kadar prva čakra deluje nemoteno imamo močno voljo do življenja in dovolj fizične moči. Težave s prvo čakro ima oseba, ki ni prisotna, se izogiba fizičnim aktivnostim in je bolehna. Druga čakra spredaj je povezana s kvaliteto ljubezni do nasprotnega spola. Če ta čakra deluje nemoteno je oseba sposobna dajanja in sprejemanja spolnega in fizičnega užitka. Druga čakra zadaj je povezana s količino spolne energije. Oseba občuti spolno moč in je sposobna doživeti orgazem. Orgazem je kopel življenjske energije za celo telo in je pomemben za fizično zdravje. Motnje v delovanju druge čakre se lahko pokažejo kot težave v spolnosti in vsem kar je s tem povezano. Tretja čakra zadaj je povezana s tem, da vemo kdo smo, vemo kje je naše mesto. Ta center je povezan tudi z našim čustvenim življenjem. Če je ta center zaprt nimamo čustev in nimamo povezave med spolnostjo in ljubeznijo. Tretja čakra zadaj je povezana z odnosom do našega fizičnega zdravja in sprejemanjem fizičnega telesa. Četrta čakra spredaj je center ljubezni. Ko je ta center odprt imamo radi sebe, otroke, starše, partnerje, sorodnike, sodelavce, sosede, prijatelje, domače živali skratka vse okoli nas. Skozi ta center se povežemo z osebo, ki jo ljubimo. Če je ta center zaprt oseba ne more ljubiti brez pričakovanj. Četrta čakra zadaj je povezana z našo pozitivno voljo da uresničimo to kar si želimo. Delovanje tega centra vpliva na uresničevanje naših želja. Peta čakra spredaj je povezana z prevzemanjem odgovornosti za zadovoljevanje naših potreb. Če krivimo druge za naše pomanjkanje in naše težave je to znak, da ta center ne deluje dobro. Skozi ta center se psihološko prehranjujemo. Peta čakra zadaj se imenuje karierni center in je povezana z našim poklicnim življenjem in zadovoljstvom z našim položajem in delom. Če ta center ne deluje dobro oseba dostikrat to kompenzira s pretiranim ponosom ali slabim samospoštovanjem. V tem centru se skriva strah pred neuspehom. Šesta čakra spredaj je povezana z vizijami, kreativnostjo, idejami in razumevanjem mentalnih konceptov. V tem centru se nahajajo naše podobe sveta. Šesta čakra zadaj je povezana z uresničevanjem idej v praksi. Če ta center deluje dobro, vemo katere so konkretne aktivnosti, ki podirajo izvedbo naših idej. Sedma čakra je povezana z našo duhovnostjo in integracijo fizičnega, čustvenega, mentalnega in duhovnega vidika našega življenja. V tem centru domujejo mir, zaupanje in občutek namena.
 
Za vsako od sedmih čaker obstajajo tehnike samozdravljenja, ki jih predstavljamo v centru Rojstvo. Izvajamo tudi bioenergetske terapije, ki izboljšujejo delovanje čaker in s tem odpravljajo težave na ostalih področjih življenja. Seveda pa je vedno vsak sam odgovoren za svoje dobro počutje, na voljo pa je veliko razne podpore in pomoči.
 
Želim vam, da vam v letu 2013 vaši energetski centri dobro delujejo,
ZoranSpletna stran Osvobodite se strahu in občutkov krivde s programom ROJSTVO.