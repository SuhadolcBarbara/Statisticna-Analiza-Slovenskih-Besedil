
Vozi me vlak v daljave …
14.07.2013
No, ne vozi me vlak, ampak avto. Malo grem na dopust, blog pa bo skrbel sam zase. Pri ponedeljkovi uganki bo pomagala gospa mama, pričakujete lahko tudi petkovo bizarko in linktajm ter posladke dneva, ki bodo prihajali iz držav, v katerih se bom mudila. Pa še nekaj vmes imam naštimano, ampak nič velikega. Tedenska diareja je skupaj z mano na dopustu. Bo več materiala kasneje, heh. In upam, da se potem kmalu beremo tudi v malo drugačni obliki, tako vsebinsko kot oblikovno. Nestrpna sem. Nestrpna pred potovanjem in pred novimi poglavji za tale blogec. Oboje čakam že predolgo …
Bodite pridni. Sicer bom Zofi prišepnila, da ste maline in jo spustila nad vas, hihi.

Share/Bookmark
Avtor irena, zapisano pod krneki | 4 komentarjev

Linktajm
14.07.2013
Torej,  glede tistih limon …
Pozabite na tihožitja z dojenčki, fotošopiranje v nore situacije je veliko bolj zabavno.
Kaj vaša profilna fotka pove o vas? Manjka kategorija za na pol skrite avatarje, heh.
Vodič po poletnih filmih. Kateri je pravi za vas? Zame so seveda serije in World War Z. Doh.
Umetnost ali ne, Miranda July ima nov projekt We Think Alone, v okviru katerega lahko v inbox prejmete osebno e-mail korespondenco znanih ljudi.
Saj veste, Slovenci zelo radi pofirbcamo, kaj si o nas mislijo drugi. In hudo nam je všeč, ko se zaljubijo v našo državo, ki je sami očitno nismo zmožni imeti res radi.
Najboljši hoteli na svetu za leto 2013. Če bi bila res bogata, ne bi zapravljala za Hermes torbice in avtomobile, ampak za hotele. Vsaj nekaj časa, preden bi spravila to iz sistema …
Poletje je menda čas za sladoled, in glede na ponudbo v trgovinah bo morda bolje, da si ga naredimo sami.
In ko smo že ravno pri stvareh, ki jih lahko naredite sami … Ste že slišali za Knjigobežnice? Lušten projekt za izmenjavo knjig, zdaj pa imajo tudi svojo hišico, ki jo lahko sestavite sami. Ja, čisto zares. In zraven lahko preverite še poletno branje Nine Kožar, pobudnice gibanja Knjigobežnice.
Zakaj podcenjujemo očete iz ene strani mame iz druge? Zabavno branje v angleščini (in iz prve roke).
“As our cultural imperative for girls to be hot 24/7 has become the new normal, American women have become increasingly unhappy. What’s missing? A life of meaning, a life of ideas and reading books and being valued for our thoughts and accomplishments.” How to Talk to Little Girls.
“S tega vidika sem bil prepričan Evropejec tako včeraj, v času hladne vojne, kot sem prepričan Evropejec danes, v času vroče krize. Zakaj? Ker verjamem, da je socialna država nujna za uresničitev človekovega dostojanstva.” Aleš Debeljak, Enakost v zdravju (via Delo).
Ena za lepši, dan – pasji in mačji zaspančki. Too cute to handle!

Share/Bookmark
Avtor irena, zapisano pod linktajm | Ni komentarjev

Posladek dneva
14.07.2013
Carmen Dell’Orefice. Tista 82-letna ženska, ki se lahko pohvali s skoraj sedemdesetletno manekensko kariero.
“It took me half my life to understand who I was. How could I be true to anything when I didn’t know myself? I am able to be truer and truer with myself the older I get, but I am still a work in progress. You don’t have to like me, but I’m not going to please someone for the sake of their approval.”

[via Dailymail]
Share/Bookmark
Avtor irena, zapisano pod kjepakdaj | 1 komentar

Tedenska diareja
13.07.2013
(Ne)potrebne novice tedna:
Ta teden so prihajale same poparčkane in odparčkane novice. Elisha Cuthbert je poročena, Amber Rose in Wiz Khalifa tudi, George Clooney pa je spet samski. Aja, pa Mia Wasikowska in Jesse Eisenberg sta poparčkana, novi par sta tudi Jenny McCarthy in Donnie Wahlberg, medtem ko sta Kaley Cuoco in Henry Cavill že narazen. Speed dating, pa to.
Glasbena podlaga tedna:
Pixies, Here Comes Your Man. Glasbena podlaga za nestrpnost pred potovanjem in za v avto. Še na pamet se naučim besedilo, pa bo. Take me away to nowhere plains.

Kulinarična dobrota tedna:
Našla sem novo ljubezen in ime ji je tapioka. Ima kdo dober info, kje in v kakšni obliki jo kupuje v LJ?

Tečnost tedna:
So pogledi, ki popolnoma prekoračijo dobrodošlico. Ljudi gledaš, ne buljiš vanje. Razlika? V času in načinu. Včasih bi takrat, ko je mera res prekoračena, najraje dvignila kakšno tablico, branilec pred pogledi. Včasih res nisem odporna. In potem me spet srbi sredinec … Imam pa tudi navado, da ob prihodu na avtobus ali v kakšno čakalnico, kjer ljudje še posebno radi upirajo poglede v prišleke, takoj zaznam najbolj vztrajen par oči in v momentu, ko se umestim v novo okolje (beri: se usedem oz. postavim tja, kjer bom stala), mirno gledam nazaj. Ker takrat, ko sem inštalirana v okolje, je konec gledanja. In pač gledam nazaj dokler je treba. Za človeka, ki se rad izogiba ljudem, pri buljenju nazaj v takšnih okoliščinah presenetljivo nimam težav.
Najboljše službe so tiste, o katerih ima vsak, ki ima tri sekunde časa, par nasvetov, kako bi jo moral opravljati. Ja, to je bil sarkazem.
Morala bi pofotkati en “prej in potem” utrinek vsakič, ko grem k frizerju. Ne pred striženjem, ampak potem, ko si po frizerju prvič sama umijem lase. Morda sem samo ujela neko hecno vmesno dolžino, ki ni obvladljiva, ampak tole je res smešno. Poskus spreminjanja zavihkov z likalnikom za lase pa je še bolj smešen. Vsi lasje,  prav vsak posebej, se mi smejijo. A v resnici ni prevelike drame; it is what it is. Who cares. (Tukaj bi pasal en hashtag #LepoteStaranja.)
Telefon s qwerty tipkovnico IN touchscreenom. A je to res tako težko narediti in dati v prodajo? Sploh ne razumem, kako se lahko komurkoli, proizvajalcem, prodajalcem ali kupcem, zdi lažje tapkati izključno po touchscreenu. Saj je dobro varovalo pred pijanskimi sporočili, ampak tudi če si trezen je odgovarjanje na mejle cela jeba. Ne vem, če se lahko po uporabi dveh palcev spet sprijaznim s počasnim tipkanjem z enim kazalcem. Meh.
A veste tisti ljudje, s katerimi se nekaj zmeniš, potem pa si vmes premislijo in se sklicujejo pač na svojo svobodno voljo in podobno, ne pokažejo pa nobenega interesa za nov kompromis? Odjebite živet v jebeno puščavo s takimi.
Ugotovitev tedna:
Ljudje se delijo na tiste, ki se v nobenem primeru ne pipajo tujih telefonov (razen ob življenjsko pomembnih dogodkih, nesrečah in podobno) in na tiste, ki se jim oglašanje na tuj mobitel sploh ne zdi nič kaj takega. Če pač kliče nekdo, ki ga poznaš in bla bla bla. V glavnem, ne. Sodim seveda med prve in pravim: just say no. Oglašanje na tuj telefon je zame popolnoma nesprejemljivo in to sem naredila samo kakšne dvakrat v življenju, ko me je npr. voznik to izrecno prosil. Pa še takrat mi je bilo zoprno. Ker človek pač kliče točno določeno osebo, ne nekoga, ki bo dvignil njegov telefon. Raje kličem v prazno, kot da se javi nekdo, ki ni cilj mojega klica, resno.
Dejstvo tedna:
Saj se razumemo, da je fraza “haters gonna hate” tolažba za nas same in ne nekaj, kar rečeš drugim in misliš, da si povedal kaj pametnega, kajne?
Vedno lahko računaš na borce za pravice živali, da ti bodo pokazali najbolj krvave fotke možne.
Volja tedna:
Noro, noro zaposlen teden. Ni bilo časa za lastno voljo. Skakanje sem in tja, večinoma sicer noro prijetno, ampak dnevi, ko odideš pred 8. uro zjutraj in se domov vrneš šele enkrat, ko je tudi v teh poletnih mesecih že zdavnaj tema, vseeno terjajo svoj davek. Menda so ljudje, ki imajo zelo zaposlene dneve (ne samo delovno, ampak tudi družabno), bolj zadovoljni v življenju. No, jaz sem samo bolj utrujena. Sem pa nadvse vesela, da sem opravila nekaj uspešnih (in potrebnih) nakupov ter se pošteno narežala zgodbicam o kakajočih dojenčkih. Zakaj mi niste povedali, da delajo grimase in zvoke, ko serjejo?! Hehe.
.
Share/Bookmark
Avtor irena, zapisano pod tedenska diareja | 3 komentarjev

Posladek dneva
13.07.2013
Harrison Ford. Gospod Ford danes praznuje 71. rojstni dan in ja, ta fotka je malce starejša … Bil je Han Solo, Indiana Jones, Rick Deckard in Jack Ryan, nominacijo za oskarja pa je snel za vlogo v filmu Priča. V tretje poročen s Calisto Flockhart, iz prejšnjih dveh zakonov ima po dva otroka, posvojil je tudi Calistinega posvojenca.
“The loss of anonymity is something that nobody can prepare you for. When it happened, I recognized that I’d lost one of the most valuable things in life. To this day, I’m not all that happy about it.”

[via Man, I Love Films]
Share/Bookmark
Avtor irena, zapisano pod kjepakdaj | Ni komentarjev

Petkova bizarka
12.07.2013
Ah, Rogoški slavčki nikoli ne razočarajo … Saj vem, da je ta videospot nekje na nivoju povprečnega podpiralca šanka morda celo smešen, ampak meni se zdi bolj žalosten. Paradiranje joškovja, seksistični humor in namigovanje za namigovanjem, vse to pa ob izjemno “zabavnem” besedilu o tem, kako bi se igrala zdravnika, saj se punca ne počuti dobro “ne od zad’, ne od spred’”. No, vsaj sebi primeren čas so zadeli – nekje sredi kamene dobe.1

Pred 5000 leti smo bili v resnici v bronasti dobi, a vseeno. [?]
Share/Bookmark
Avtor irena, zapisano pod petkova bizarka | 7 komentarjev

Posladek dneva
12.07.2013
Kim Sears. Punca Andyja Murrayja, sicer pa 25-letna umetnica, ki se najbolj posveča portretom živali.

[via BusinessInsider]
Share/Bookmark
Avtor irena, zapisano pod kjepakdaj | Ni komentarjev

Uokvirjen pogled v svet ni poceni.
11.07.2013
Vem, koliko gre za moje zavarovanje in socialno varstvo vsak mesec, ampak če si bom zaželela še enih očal, bom spet lažja za 200, 300 evrov. Tanjšanje stekelc in astigmatizem naredita svoje, spodobni okvirji pa tako ali tako stanejo od 100 evrov gor. Zavarovanje bi mi verjetno krilo čisto osnovo, kar bi bilo pri meni, ki imam na enem očesu precejšnjo dioptrijo, na drugem pa nič, prav hecno. Nič kaj hecno pa se mi ne zdi, da imaš en par očal za več let in paziš nanje bolj kot na denarnico, saj so verjetno vredna več. Da ne omenjamo, da se dioptrija menja in se morajo torej menjati tudi očala. Razumem, da znesek, ki ga mesečno namenjamo v zdravstveno blagajno, ni namenjen zadovoljevanju modnih, ampak zdravstvenih vzgibov, a vseeno. Če bi prakso z očali prenesli na striženje las in bi bilo krajšanje le-teh zdravstvena zadeva, bi potem tisti, ki si ne morejo privoščiti frizerja, naokoli hodili s kahla frizurami? Niso vsi N’Toko, da bi bilo to videti simpatično.
Karkokoli že, z veseljem bi se malo igrala z različnimi okvirji, pa čeprav očala nosim bolj za računalnik in branje kot kaj drugega. Saj sem z mojimi sedanjimi več kot  zadovoljna, a vseeno. Z veseljem bi imela še kakšne bolj retro mačje, za vsakdanji role playing. Kot navadna očala so sicer videti bolj kot za tajnico, kot sončna očala bi bila videti bolj mačkasta. No, sončna očala pa so še drug problem.
Nobenih predsodkov nimam pred poceni zadevami iz H&M, Zare itd., ampak redko najdem kaj, kar bi pasalo na mojo betico. Večina očal je prevelika zame, pa še stojijo postrani, ker imam očitno nesimetrične uhlje (ampak menda jih imamo vsi, heh). Nimam enega tistih obrazov, na katere paše praktično vse, ampak v tem ni drame. Problem z izbiro zna seveda hitro rešiti kakšen dober optik.
V življenju sem sicer kupila samo ena dražja sončna očala pri optiku in še pri teh sem optiku opisala, kaj si želim, on je premeril moj obraz, izbral pet okvirjev, trije so bili odlični in jaz sem kupila enega. Temu se reče super optik.1 Pred tem sem obdelala še par drugih optikov, kjer so imeli slabo zalogo ali pa prodajalci niso bili zainteresirani za aktivno pomoč pri prodaji (načeloma imam res raje prodajalce, ki me pustijo pri miru, a kupovanje zaresnih dragih očal je iz malo drugega filma). Glede na to, da je od mojega zadnjega nakupa sončnih očal minilo že šest let (ja, res sem lepo pazila na njih, trk trk) bi bil morda čas za nove … Kdaj so popusti, heh?


Ta zgornji okvirji so znamke Ilesteva in stanejo 220 dolarjev, zraven njih ista znamka za 260 dolarjev. Saj ta okvir mi verjetno sploh ne bi pasal, a sem mu res naklonjena. Ta spodnji okvir levo je iz Lookmatica (za znosnih 65 dolarjev), desni pa so Cutler and Gross za 310 funtov. Seveda sončnih očal nikoli ne bi naročala prek spleta.
Mimogrede, sovražim zelo debele in kričeče okvirje, še posebno tiste z res širokimi “držali”, ali kako se reče tistemu. Ne vem, zakaj bi morali biti okvirji za očala najbolj zanimiva zadeva na obrazu; kaj ni bolje, če dopolnjujejo obraz?
Optika Rugel nasproti Tivolija, mimogrede. [?]
Share/Bookmark
Avtor irena, zapisano pod krneki | 22 komentarjev

Posladek dneva
11.07.2013
Andy Murray. No, zmagovalca Wimbledona ne moremo kar tako ignorirati, kajne? Dečko je Škot, star 26 let in prvi moški domači zmagovalec Wimbledona po 77 letih. Od leta 2006 je redna spremljevalka teniških dvobojev tudi njegovo dekle Kim Sears.

[via list.co.uk]
Share/Bookmark
Avtor irena, zapisano pod kjepakdaj | 2 komentarjev

Mačji kralj
10.07.2013
Na pol domačo mačko občasno varam s še enim mačjim prijateljem, pravim borcem z večno vnetimi očkami in malo manj božljivo dlako. Borec je zato, ker ga je kot malo muco zgazil avto, zato šepa in tudi diha s hecnimi, sunkovitimi gibi. Ampak se kar drži, že več let, tudi ptiče je klatil z neba. Zdaj se mu starost že malo pozna. In čeprav ta maček prede tako glasno, da ga prej slišiš kot vidiš, in je blazno radodajen (drgne se ob vse in vsakogar), na fotkah izpade kar nekako arogantno, heh.

Let me in. Nao.

Blending in – you’re doing it right.

I’m fabulous!

Kralj.