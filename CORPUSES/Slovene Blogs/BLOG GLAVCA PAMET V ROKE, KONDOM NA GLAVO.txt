Ni sreče brez žalosti 

V prvem prispevku, sem vas vprašal, če ste srečni v življenju. Zdaj me zanima, če bi imeli možnost spremeniti svojo preteklost, ali bi jo in zakaj bi jo? Kaj vam pomenijo starši? Kaj prijatelji? Vaš partner? Kaj vam pomeni vaše življenje?



Ni sreče brez žalosti. Ni življenja brez smrti. V vašem življenju imate samo vi pravico živeti tako kot si želite. Nihče vam ne more dokazati nasprotno. Čeprav je včasih pot do cilja dolga, naporna in mračna, je hkrati lahko sončna in vesela. Odvisno od perspektive, odvisno od vas.
Sam ne bi spremenil preteklosti. Potemtakem danes ne bi bil to kar sem. Vsi nesrečni in žalostni trenutki so se morali zgoditi. Moral sem izkusiti napake, spoznati kaj je prav, kaj je narobe. Nobena odločitev ni bila napačna, le zakaj bi bila.
Imamo zgolj eno življenje. Eno samcato, brezsmiselno, kratko, življenje. Od nas je odvisno kako ga bomo vodili, kako se bomo lotili poglavja »Življenje.« Ali ga bomo zgolj preleteli ali študijsko prebirali in si delali izpiske.
Moj »lajf« je perfekten. Prav nič mi ne manjka – živim v lepem stanovanju, študij mi gre dobro, s starši se v redu razumem, imam odlične prijatelje in super fanta. Seveda, včasih so dnevi, kot je današnji, čeprav je sonce in toplo, čeprav sem pojedel enkratno tortilijo in izvedel, da sem končno naredil s pozitivno nek izpit, se počutim utrujeno. Utrujeno od življenja. Ne vem zakaj, ampak včasih je dobro, da se počutimo žalostno, se zjočemo, pademo. To je del nas. Del našega potovanja. Pomembno pa je, da se potem ponovno poberemo in se lotimo zadev z nasmeškom na obrazu.



Zadnjič smo imeli obletnico srednje šole. Nič kaj posebnega, dobra glasba, pijača, stari znanci in znanke – žur. Ob plesni pavzi sem odšel na balkon se malce ohladit. Na kar se prikaže ob meni dober sošolec B. B je super fant, ki razume, kaj pomeni živeti življenje. Živi za danes in se enostavno prepusti toku. Začela sva se pogovarjati o tem in onem … iznenada pa me vpraša »Ej, Kitty, kako je, če si gej?« Nisem vedel kaj naj odgovorim, strmel sem predse in razmišljal, kako je če je tvoja fizična podoba moška in imaš rad moške. Odgovoril sem: »Nič kaj drugačnega kot biti strejt. Enostavno rad imaš sebi isti spol. Vse druga je odvisno od tebe. No, malce je že naporno, ko se želiš, v javnosti, s fantom za roke držati in te nekateri gledajo kot, da si z Marsa padel; ali pa se odločiš, da greš na sprehod in nosiš navidezni »Jaz sem gej.« na čelu, da drugi za teboj kličejo »PEDER!!« in te morda celo pretepejo, ker sumijo, da nisi heteroseksualen kot oni sami. Vendar, stvari so odvisne od mene, bom sprejel, da me gledajo kot vesoljca, da me zmerjajo? Ne. Boril se bom. Ti imaš morda drugačne probleme in morda te ljudje ne sprejmejo, ker se jim ne zdiš primeren, ker si preveč preprost. Vsak ima probleme, vsak je v svojem peklu s svojimi demoni. Torej, biti gej ni nič drugačnega od biti strejt, kajti biti človek ni nič drugega kot biti človek. Ali ne?«

Kitty

Share/Bookmark
Objavil glavca, dne 14.07.2013 ob 16:58 v GAY, INTIMNO, MIKS | 2 komentarjev »
SLADOLED, KONDOMI IN ZASTONJ KARTE ZA BAZEN
Vroče poletje! :D V četrtek, 11.7.2013, bomo na DIHu, Slomškova 11, Ljubljana od 18.00 do 20.00 pakirali kondome in se osvežili s sladoledom. V tem času pa lahko prideš po zastonj karte za kopanje v bezenu Kodeljevo (vstopnice veljajo julija, avgusta in vse do zaključka kopalne sezone, od ponedeljka do petka in za fante ter punce do 29 leta).

Vabljen,vabljena! Iztok K [Foto Flickr: Robyn Lee]



Share/Bookmark
Objavil glavca, dne 8.07.2013 ob 12:10 v MIKS, OD-DIH, ZABAVA | Dodaj komentar »
FANT, KI OSVEŽI VROČINO ;)
 

Matej G

Share/Bookmark
Objavil glavca, dne 20.06.2013 ob 12:31 v FILM, FOTOSEŠN, MIKS, ZABAVA | Dodaj komentar »
MOJE ŽIVLJENJE S HIVOM
Odločil sem se, da nadaljujem svojo zgodbo. V letu 2011 sem napisal svojo izkušnjo in soočenje s HIV pozitivno diagnozo. Napisal sem jo, ker sem čutil, da jo potrebujejo vsi tisti, ki so že soočili s tem in tisti, ki o tem še niste premišljevali. Če sem v prvem delu opisoval samo soočenje z diagnozo o HIV pozitivnem izvidu, sem zdaj napisal drugi del, ki opisuje moje poglede in razmišljanje, vse tisto, za kar je še kako vredno branja, govora in pogovora. To je zgodba, ki mi jo piše življenje.



Vse od novice o HIV pozitivnem izvidu prav vsak dan pomislim na to, kar je del mene, del mojega življenja, del vsakdana. V tem času sem zbral pogum in zaupal svojo zgodbo tistim prijateljem, ki jim zaupam in za katere sem bil menja, da bodo to sprejeli razumljivo. In res, prav vsi mi stojijo ob strani, so ob meni in z mano v dobrih, lepih, veselih trenutkih, pa tudi takrat, ko pridejo dnevi, ki niso ravno najbolj veseli. To je bistvo prijateljstva. Poskušam odkrivati stvari, ki me osrečujejo, početi vse tisto, za kar je vredno živeti, se truditi in moram priznati, uspeva mi. Od prijateljev večkrat slišim tisto znano tolažbo “pa saj ni nič ni drugače, le vzameš antiretrovirusna zdravila vsak dan in vse je tako, kot je bilo”.

Pa vendarle ni čisto tako. Želel bi si, da bi bilo tako lahko, pa žal le ni. In tu se bom dotaknil tistega, večjega problema za nas HIV pozitivne. Res je, imamo kvalitetno zdravniško oskrbo, na voljo vsa sodobna antiretrovirusna zdravila, živimo lahko relativno kvalitetno življenje v tistem telesnem, strogo medicinskem smislu, pa vendarle največja težava našega vsakdana je prav družbena stigma. V tem času sem se pogovarjal z mnogimi ljudmi, predvsem geji, kako oni gledajo na HIV. Mnogim sem tako zastavil vprašanja, kako gledajo na HIV pozitivne in ali bi s takim človekom lahko živeli v partnerskem odnosu, imeli spolne odnose. In največkrat dobil mnenja, da s takim človekom ne bi upali živeti, kaj šele imeti spolnih odnosov, biti v partnerskem odnosu… Pa se večkrat sprašujem, zakaj, po vsem tem vedenju o samem virusu, načinu prenosa in možnosti okužbe še vedno obstaja ta strah? Iracionalen strah, ki ustvarja prav čudno atmosfero, stigmo, predsodke. In ko razmišljam dalje, ugotovim, da je žal, kljub vsej preventivi, ki že obstaja, še vse premalo govora o HIV-u. Iracionalni strah pravzaprav izvira prav zaradi ne vedenja in nepoznavanja. Pravzaprav tu se žal geji ne razlikujejo od tistih homofobov, ki zaradi iracionalnega strahu, ne vedenja, ne poznavanja, gojijo fobijo, strah, ki se kaže v najrazličnejših dejanjih. Od tistih verbalnih, do takih, ekstremnih, ki vključujejo fizično nasilje. V tem času sem tako na različnih straneh namenjenih spoznavanju gejev zasledil opozorila, kdo vse naj bi bil HIV pozitiven, še celo več, navedeni so bili osebni podatki takih ljudi. Večkrat slišal opazke, v smislu “pazi, ta je HIV pozitiven”.

Sprašujem se, v čem se ti ljudje, ki počnejo to, razlikujejo od tistih ekstremnih homofobov, ki jih vsa LGBT skupnost obsoja. Sprašujem se, kje so zdaj vsi aktivisti, kje so vsi tisti, ki bi morali tudi znotraj naše skupnosti razjasniti povsem osnovne pojme sobivanja. Da, HIV je bil, je in bo del naše skupnosti. Mnogim se ta tema zdi “težka, moreča” in jo zato neradi poslušajo, berejo. Pravzaprav odmikajo jo stran, kot da se to njih ne tiče. Tako imam od leta 2011 na najbolj znanem spletnem mestu za geje profil, na katerem je v krajši verziji opisana moja izkušnja s HIV. V dveh letih “le” 2000 ogledov. Na drugem nevtralnem profilu, ki je aktiven malce več kot leto dni, pa jih imam skoraj 10.000. To jasno pove, kako zelo nezaželena je ta tema. Po drugi strani pa je za mnoge vsaka novica o osebah, ki smo HIV pozitivni, dobrodošla. Tako se zadovolji potreba po informiranju in nevarnosti bojda ni več. Še več, nekateri se po zadovoljitvi tega podatka radi predajo nezaščitenim spolnim odnosom, saj da so, po njihovem mnenju, odkrili vse tiste, ki smo HIV pozitivni. Resnično se sprašujem, v čem so vsi ti ljudje različni od tistih socialnopatoloških homofobov, ki so za družbo prav tako nevarni? Mar niso tudi takšni ljudje, ki so del LGBT skupnosti, prav tako, če ne celo bolj nevarni družbi in sami sebi? Se mar vsi tisti ki senzacionalno mrzlično iščejo, sprašujejo in poizvedujejo kdo vse v naši skupnosti je HIV poziven res ne zavedajo, da počnejo nekaj ne samo nezakonitega in kaznivega, temveč tudi moralno zavržnega? Nenazadnje, četudi bi vedeli kdo vse je HIV pozitiven, so mogoče kdaj pomislili, da je HIV pozitivnih, ki ne vedo da so okuženi vsaj še enkrat toliko če ne več, kot je prepoznanih diagnoz? Ne, najbrž da ne.

Preberi preostanek članka »

Share/Bookmark
Objavil glavca, dne 18.06.2013 ob 19:35 v GAY, HIV+, HIV/AIDS | Tagi : okužen s HIV-om, pozitiven | 54 komentarjev »
GIRO D’ITALIA 2013
Za kolesarje se je sezona letošnjega leta 2013 začela dokaj pozno, ker nam je še ne dolgo nazaj preglavice delal sneg, hladne temperature in dež. Tako kot slovenski in tuji profesionalni kolesarji, amaterji in ultra maratonci imajo kljub slabemu vremenu za sabo že mnogo kilometrov ob dobrih pogojih treninga doma na trenežerjih, valjih ali sobnih kolesih kot tudi na otokih kot so Tenerife, Gran Canaria, Madeira…

V zadnjih mesecu ali dveh so nekateri naši profesionalni kolesarji prišli do odličnih rezultatov:
- Trofej Umag – Umag Trophy – 1. Aljaž Hočevar (Adria Mobil), 6. Andrej Rajšp , 9. Luka Pibernik (Oba Radenska),
- Porec Trophy – 1. Murgeli,
- Istrian Spring Trophy – 1. Murgeli,
- Banja Luka-Belgrade II – 1.Murgeli,
- Gran Premio Miguel Indurain – 1. Simon Špilak,
- Rund um den Henninger Turm – 1. Simon Špilak,
- Tour de Romandie – Stage 4 (Kraljevska etapa) – 1. Simon Špilak,
- Tour de Romandie (skupni seštevek) – 2. Simon Špilak,
- Tour de Romandie (1., 2. ,3. Etapa) – trikrat 4. Mesto. Luka Mezgec ,

Nekaterim Slovenskim kolesarjem se je v letošnjem letu le odprlo kot je Simon Špilak, ki kolesari za Rusko ekipo Katusha. Luka Mezgec počasi dobiva priložnosti v zaključkih šprinterskih etap, kjer mu do vidnejših uvstitev pomaga njegova izvrstna ekipa Argos-Shimano (1t4i), ki v zaključku naredi šprinterski vlak. Poleg teh dveh pa imamo v Sloveniji še kar nekaj odličnih kolesarjev, ki so že dosegli top formo in nizajo izjemne rezultate, nekateri pa še vedno pripravljajo na večje dirke kot so Tour de France, Španska Vuelta in Italianski Giro, ki pa se ta trenutek odvija na Apeninskem polotoku.



Letos se je začela že 96. Giro d’Italia v mestu Napoli 4.5. in bo potekal do 26.5., kjer bodo kolesarji naredili zadnje kilometre po mestu Brescia. Na sporedu je 21 etap, ki bodo potekale večinoma v Italiji na 19. etapi pa se bodo kolesarji povzpeli tudi na francosko stran kjer jih čaka legendarni vzpon iz Tour de France Col du Galibier na višini 2642m. Kolesarje letos čaka 3.454,6km ob tem bodo odpeljali tri kronometre, na sedmih etapah bo zaključek na vrhu vzpona. 14. Maja se bo Giro približal tudi slovenski meji kjer bo prav zaključek zelo zanimiv ki bo speljan na vzpon Montaž na višino 1519m. Na tretjem kilometru vzpona na Montaž kolesarje čaka tudi do 20% naklon. 11. Etapa pa se bo prav tako začela ob slovenski meji v Italijanskem mestu Treviso(Trbiž). Na sporedu je pet izredno težkih etap kjer bodo kolesarji zavili tudi v Alpe.

Na štartu je tudi 207 kolesarjev med njimi tudi trije slovenski kolesarji:
- Luka Mezgec (ekipe Argos-Shimano ),
- Grega Bole (Vacansoleil-DCM ),
- Robert Vrečer (Euskaltel Euskadi),

Prvi dan in uvod v Giro d’Italia je kolesarje čakala lažja etapa z nekaj vzponi, ki se je odvijala v pri v enem izmed največjih mest, kjer stoji tudi ognjenik Vesuvius (Vezu). Etapa je bila speljana v krogih po mestu Napoli. Ta dan so zaznamovali številni padci zaradi nervoze, ki je bila prisotna ob začetku te velike dirke. Naslednji dan so kolesarji zavili na bližnji otok kjer jih je čakala ekipna preizkušnja v kronometru. Nato pa so se kolesarji za nekaj dni podali skoraj so otoka Sicilije kjer pa so nato zavili proti severu na stran kjer leži Jadransko morje. Na jugu Italije je kolesarjem delal tudi preglavice dež, ki pa je cestišče naredil kot ledeno ploskev. Marsikateri kolesarji so si v sedmi etapi nabrali večji zaostanek za roza majico(vodilni v skupnem seštevku dirke). Med temi je bil tudi en izmed največjih favoritov za zmago Anglež Sir Bradley Wiggins, ki je padel na enem izmed ovinkov. Osma etapa je bila zato Wigginsu pisana na kožo, da še pred Alpami zmanjša zaostanek za najboljšimi kolesarji. V deveti, deseti in enajsti etapi bodo kolesarji prvič prišli na težje vzpone, ki pa bo le ogrevanje pred najtežjimi etapami. Po teh treh etapah lahko tudi pričakujem jasen izris kateri od kolesarjev se bodo borili za zmago v skupnem seštevku.

Za vse, ki ne morete dirk spremljati v živo na Eurosportu ali drugih programih in imate dostop do Twitter-ja naj vas povabim na novo ustanovljeno Slovensko informativno stran kjer v živo Twittamo za vse ljubitelje in tudi tiste, ki šele spoznavate bolje naš svet. Vsi prav lepo vabljeni na našo stran: https://twitter.com/Cycling24_7 .

Share/Bookmark
Objavil glavca, dne 14.05.2013 ob 19:15 v MIKS, ŠPORT | Dodaj komentar »
DIH V KRANJU PROTI HOMOFOBIJI IN TRANSFOBIJI
DIH vabi na Teden mladih v Kranju!

DIHovci in Kranjčani se bomo na letošnjem Tednu mladih v Kranju ob svetovnem dnevu boja proti homo- in transfobiji (17. maj) družili s paper dolls oz. lutk iz papirja, z nekaj literature in seveda sami s seboj.

Obiskovalce bomo povabili k ustvarjanju različnih oblek iz papirja, ki jih bodo nadeli na lutke. Preko dogodka želimo na ne-gverilski način približati obiskovalcem mišljenje, da obleka ne (nujno) naredi človeka. Lahko pa z obleko preverjamo meje družbenega spola.

Se vidimo 17. maja po 12. uri na Prešernovi ulici in na Glavnem trgu v Kranju!

Dih izvaja projekt LJUBEZEN BREZ RAZLIK – ZA UNIVERZO BREZ HOMOFOBIJE in druge projekte, ki jih podpirajo: Ministrstvo za zdravje, Mestna občina Ljubljana in ŠOU v Ljubljani.

Marko in Iztok

Share/Bookmark
Objavil glavca, dne 9.05.2013 ob 20:11 v BISEX, DUŠEVNO ZDRAVJE, GAY, INTIMNO, MIKS, OD-DIH, TRANS, ZABAVA | Tagi : homofobija, Kranj | Dodaj komentar »
BREZPLAČNO TESTIRANJE NA HIV, HEPATITIS B IN C TER SIFILIS
“NOVA MOŽNOST ZA TESTIRANJE!” sporoča prof. dr. Janez Tomažič z Infekcijske klinike v Ljubljani:

Spoštovani, vabimo vas na brezplačno anonimno testiranje na virus HIV, hepatitis B in C ter sifilis v okviru raziskave na področju spolno prenosljivih bolezni. Z Vašo udeležbo želimo izboljšati ukrepe na področju preprečevanja spolnih okužb, testiranje pa bo prvenstveno koristilo vam osebno.

Odprli smo *novo ambulanto,* v kateri testiranje poteka vsak četrtek od 14.00-15.00 ure v pritličju Klinike za infekcijske bolezni in vročinska stanja na Japljevi 2 v Ljubljani: javite se na okencu, na katerem piše »SPREJEM« in povejte, da ste se prišli testirat. Testiranje zajema krajši vprašalnik ter odvzem krvi, izvide dobite naslednji torek ob 13. uri na naši kliniki ali po pošti.

Raziskavo vodi prof. dr. Janez Tomažič, izvaja pa jo študentka splošne medicine Medicinske fakultete v Ljubljani, Maša Velušček. Zahvaljujemo se vam za sodelovanje! Za Glavco Iztok K



Share/Bookmark
Objavil glavca, dne 4.05.2013 ob 18:49 v BISEX, GAY, HIV/AIDS, MIKS, OD-DIH, TESTIRAJ SE!, TRANS | Dodaj komentar »
VEČER GEJEVSKE IN LEZBIČNE LITERATURE
To bo že deseti tradicionalni večer lezbične in gejevske oziroma lgbt-proze in poezije, ki ju pišejo slovenski avtorji in avtorice. V četrtek, 9. maja 2013, na Dan zmage, ste ob 20.00 ponovno vabljeni v Galerijo ŠKUC na Starem trgu 21 v Ljubljani, kjer bomo brali, poslušali, se družili in že desetič zmagali!

Brali bodo: Kristina Hočevar, Petra Hrovatin, Iva Jevtić, Andrej Kopač, Vesna Lemaić, Maja Ličen, Gašper Malej, Brane Mozetič, Teja Oblak, Ana Perić, Maja Predatoria, Rafael – Rafo,Nataša Sukič, Urška Sterle, Suzana Tratnik, Mojca Vakselj idr.

Sklop GLBT branj omogoča: Javna agencija za knjigo Republike Slovenije

Za Glavco Iztok K

Share/Bookmark
Objavil glavca, dne 28.04.2013 ob 11:39 v GAY, MIKS, ZABAVA | Tagi : GLBT branja | Dodaj komentar »
NELSON MANDELA


Matej G