
TOREK, 13. AVGUST 2013

MEDNARODNI DAN LEVIČARJEV
Ko bom velika, bom imela doma zbirko luštnih ilustriranih knjigic. A prav?
Sicer je to mogoče že malo, ampak samo malo protislovno, ampak presneto luštne ilustracije so za vse generacije.
To pa zato, ker sem šla mimo knjigarne in je mojo pozornost ujela zbirka Čudežna bolha Megi avtorice Dese Muck, ki je bila ilustrirana s strani Maše Kozjek. Oglaševana je kot - Desa Muck pomaga otrokom skrbeti za živali (z nasveti veterinarke!).

Čisto po nesreči sem danes ugotovila, da je danes mednarodni dan levičarjev.
Jeej. Torej vesel dan zame. In vse tiste, ki se mi pridružujete ter pišete in rišete z levo roko.

Kolo imam! Saj vem, da sem že rekla. Ampak zame je to nekaj precej čudnega za reči in trditi. Saj sem ga že imela, ravno tega, samo je za nekaj let obležal v garaži. Kljub temu pa so se stvari obrnile tako, da je danes zopet kot nov. Z novo košarico, delujočimi lučmi in se ves svet. Še nov design rabi, pa bo. Za vožnjo.

Gledam Teen Choice Award in sem se sedaj resno zamislila nad svojim mentalnim zdravjem. Resno? Tudi ob poslušanju Demi. Resno!? Ah, bo že.
Saj, če bi imela razlog, da to gledam, bi ga z veseljem povedala. Ampak sem samo čisto prelena, da bi se izpodkopala izpod računalnika in mizice ter se sprehodila do televizije in prestavila malo naprej ali ugasnila. Ali nekaj.
Včasih je potrebno gledati kaj neumnega ali poslušati kričeče najstnike, samo zato, da se opomnim, da res nimam kaj boljšega za početi. Oh, to bo meja.

I am Oak - Palpable


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Vijolično-oranžno jutro
Dogodek v mestu Gogi
Piknik v Tivoliju
Civilisti med maškarami
LinkWithin
avtorica Kaja Zalokar objavila ob 23:51 1 x komentirano
Oznake: branje, razmišlanje, ugotovitev 
 
PONEDELJEK, 12. AVGUST 2013

ZVEZDNATO NEBO Z UTRINKI
V štiridesetih minutah opazovanja nočnega neba sem videla 24 utrinkov.
Toliko o uradnih podatkih, sedaj pa k bolj prijetnim temam.

Že dolgo nisem ležala zunaj in zrla v nočno, zvezdnato nebo. Že precej dolgo.
Zanimivo me je danes po vseh teh opazovanjih, ki sem jih v preteklosti preležala, spreletelo dejstvo, da so se stvari spremenile, ampak še vedno ostajam isto dekle, ki sama ob večeru leži in šteje utrinke.
Čeprav sem jih preklinjala in bila razočarana nad instant neizpolnjenimi željami, sem sedaj prišla do sklepa, da so se sčasoma uresničile. Ali pa so se želje preprosto spremenile. Tako, da sem namenila eno zahvalo celotnemu vesolju. In eno malenkostno opravičilo, za vsakič, ko sem ga preklela.
Želje se izpolnijo, samo včasih je potrebno malce več časa. Ravno toliko, da pozabiš na njih. Da se potem lahko aktivirajo in niti ne veš, kdaj se je vse to zgodilo. Čisto neopazno in potihem.


In utrinek. Malo posvetljeno, da se bolje vidi.

Prvi utrinek je bil že tisti, ki me je pustil brez besed. Ravno sem se usedla na stopnice pred hišo, se naslonila na kuža, ki je ležal pod mano in se zazrla v nebo. In tam je bil. Tisti droben trenutek, je preletel celotno nebo. Žareče. Za seboj pustil še sled in potem izginil natanko tako hitro, kot se je pojavil. Jaz pa sem ostala pod njim, očarana nad predstavo, ki jo je odigral.
Veselo sem povedala to vsem zbranim, ampak so se zaman ozirali v nebo in čakali na novo točko.
Ko kaj takšnega zamudiš, je mimo. In še nekaj časa ne bo samo za nas zaigrane takšne predstave. Takšne, ki te osupne. Ti utrinki so prav čudoviti.

Potem pa sem se namestila na moder ležalnik. Z vzglavnikom in dekco in štela naprej.
Še fotoaparat sem za vsak slučaj nastavila, ker mogoče, mogoče se pa le zgodi, da kaj ujamem. Kot bi sanjala. Pa nisem.
Sedmi utrinek je bil ponovno tisti, ki me je osupnil. Zažarel je tako močno, da je pritegnil mojo pozornost. Stran od štetja satelitov in letal, ki so švigala po nebu.
Potem sem ravno odpisovala na sms in dvignila pogled pa sta bila žareč deveti in deseti utrinek. En za drugim. Presenetljiv duet, ki je prehitro izginil z neba.
Potem je šel trinajsti čisto nizko nad obzorjem, ki je bil še v mojem vidnem polju.
Naslednji, ki je bil tak, ki sem si ga zapomnila je bil še štiriindvajseti. Zadnji v mojem sklopu. Popolnoma čudovit je preletel nebo. Ta je bil samo zame. Za zaključno točko današnje večerne predstave.
Morda jim namenim še pet minut, ampak zaenkrat je bilo vse skupaj kar občudovanja vredno. Kratko in sladko ter predvsem čudovito preletavanje nočnega neba.

Blog ima novo podobo. Čisto svežo. Mintasto.
Pa novo Facebook stran. Ja! Facebook stran imam. Sedaj se bomo še všečkali.

Poleg tega, da imam vse novo imam še staro novo vozno kolo. Tisto, ki je kar nekaj časa v garaži počivalo, se je danes vrnilo med vozne.
Jaz na kolesu! Šala dneva. Ampak sem se peljala po ulici gor in dol. Ter srečala ježa. Verjetno tistega, ki se je pred časom potikal po našem vrtu. Ali pa vsaj njegovega prijatelja.

Kodaline - Brand New Day


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Mala želja
Ena čokoladna
Prvoaprilska slonova ušesa
Modre široke poteze
LinkWithin
avtorica Kaja Zalokar objavila ob 23:45 0 x komentirano
Oznake: fotografija, fotošop, kolo, noč, razmišlanje 
 
NEDELJA, 11. AVGUST 2013

ZJUTRAJ IN ZVEČER SE IGRAMO
Zakaj je moj telefon neprestano nedosegljiv? Resno?
Saj, da se ti zgodi enkrat, dvakrat, bi človek še razumel. Ne pa dvakrat do petkrat na dan. Z novim mobitelom in Mobitelovim omrežjem imam samo še težave.
Ko ravno o težavah. Kako fino je stati pod prho z vročo vodo in čakati nekaj časa, da ti vode teče po telesu in se ti zazdi, da lahko v tistem trenutku odplakneš vse težave proč. Vsaj trenutek imaš, predno se vse vrne.

Lezla sem po strmem pobočju sredi gozda, da bi prišla do vode. Saj je bilo zabavno, ampak nazaj gor sem pa prišla že skoraj čisto brez sape.
Danes imamo piknik. Se podajamo s frizibijem, dan začnemo in zaključimo z družabnimi družinskimi igrami. Tako je, ko pride vikend in nedelja. Dokler nas ne ulovi nov teden in zopet lepo od začetka.

OneRepublic - If I Lose Myself


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Ror ali nanizanka
Zlomljen paradižnik
Piki komarjev
Horoskop, astrologija in nihalo
LinkWithin
avtorica Kaja Zalokar objavila ob 23:13 1 x komentirano
Oznake: igra, kuža, razmišlanje, sprehod 
 
SOBOTA, 10. AVGUST 2013

DVAJSETI DREMEŽ
Nov dan se začne z budilko za budilko. Na koncu se že ne morem toliko časa zbujati in grem gledat Storage Wars na History kanalu. Kako zrežirano je to? Mislim, če pogledaš eno in si rečeš, o kakšno naključje, ampak ko jih pogledaš že kar nekaj - se samo čudiš kako zmeraj najdejo nekaj "dragocenega" in nesejo ocenit. Kako?

Kaj se je zgodilo z mano?
Pospravila. Pometla. Pomila.


Nacionalni šport na ulicah.

Balinčkanje je nacionalni poletni ulični šport. Pravila so določena kot pogajanje posameznikov in jaz vedno zgubim. Kakorkoli.
Mi gre pa podajanje s frizbijem malo boljše. Čez pol ulice ali čez pol vrta.

The Big Wedding. Tudi če ne bi videla filma, bi bilo vseeno.
Samo velika imena, nič drugega.

Samo še Švicarji so na avtocesti. In midva.

Noosa - Walk On By


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Jelenček Kaja
Posnetek
Tablet-sendvič
Kdor ne skače
LinkWithin
avtorica Kaja Zalokar objavila ob 23:18 2 x komentirano
Oznake: dvojina, film, instagram, razmišlanje 
 
PETEK, 09. AVGUST 2013

MOJSTRI ILUZIJ
Naliv, ki je postošil po državi in se razbesnel tudi v Ljubljani, gorenjskih koncev ni zajel. Bilo je zgolj pet kapelj, skratka nič.
Jaz sem še z Ronom naredila en hiter sprehod, predno naju bi dež dobil, pa nič. Se je pa vsaj shladilo za nekaj stopinj. Tudi to je dobro.

Kako hitro porabit veliko količino banan?
Jaz sem se lotila domačega bananinega sladoleda in bananinih mafinov.
Sladoled je čisto preprost, presenečena sem bila. Zmiksaš banane, dodaš sladkor in sok limone. Potem zmiksaš sladko smetano z vanilijevim sladkorjem v smetano in vse skupaj zmešaš ter zamrzneš.


Domač bananin sladoled.

Now You See Me. Malo so tudi mene začarali vmes, saj sem ob določenih trenutkih strmela v veliko platno z odprtimi usti. Saj sem malo navdušena nad čarovnijami, takšnimi in drugačnimi, tako da me prikazane na filmskem platnu pritegnejo, zato mi je bil film všeč. Še enkrat bi ga gledala.

Zanimiva igralska zasedba. Zanimiv zaplet in še bolj zanimiv razplet. Dejansko sem bila presenečena, ker se mi je zdel popolnoma nepričakovan, saj sem si zamislila malo drugače. Torej so dobro presenetili.

Potem pa je bila avtocesta pred nama in midva z dvema avtomobiloma. Malo sem se zabavala ob vsem. Popolnoma pod vplivom filma.
Sem bila še en trenutek kasneje ujeta v film, ker sem se nasmejala ob dejstvu, da sem parkirala svoj avto, vzela iz prtljažnika večjo torbo, se usedla v njegov avto in sva se odpeljala v garažo. Res sem bila še popolnoma začarana in akcijsko razpoložena.

Kodaline - Perfect World


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
LPP pisarne
Zelenih muh za celo vojsko
Toliko dogajanja
Uganke in sestavljanke
LinkWithin
avtorica Kaja Zalokar objavila ob 23:14 0 x komentirano
Oznake: dvojina, film, instagram, razmišlanje, recept, sladkanje, srečna, uživanje 
 
ČETRTEK, 08. AVGUST 2013

Z RONOM V KOKRI
Ne vem ali je kriva vročina, pes ali kopalke. Fantje so me danes ogovorili oziroma začenjali pogovor. Tega sploh nisem vajena. Samo malo se mi je zdelo. Malo. Čisto malo.
Me tako vidno razganja, da jim ne preostane drugega kot, da me ogovorijo? Ali je kriva oblekica, ki je malenkostno razkazovala deklote? Ali dejstvo, da sem bila v kopalkah? Sicer pa je pes, ki je hodil z menoj, res najbolj učinkovita tema za začetek pogovora.
Eden se je pogovarjal, ko sem plavala. Drugi so se posvečali psu. Tretji pa se je ravno raztegoval po teku, ko je spraševal, če se je kuža kaj kopal. A ni očitno, če je cel moker?
Toliko za danes. Sicer kaj je z mano danes?



Spet sem se namakala in plavala v Kokri. Res je fino. Ravno prav mrzla, da je osvežilna.
Prav vesela sem bila, ko sem zagledala prazen otoček in samo enega kopalca, ki se skoraj ni pustil motit. Skratka midva sva šla čez reko na otoček, se tam namestila, odvrgla oblačila in zaplavala. Oba.
Mislim, da do sedaj še nisem plavala skupaj z Ronom. No, saj sva se predvsem namakala. On se je zmočil, zaplaval en krog in šel raziskovat. Potem se je vrnil k meni in ponovil vse od prej.


Midva se pa hladiva.

Srnica je bila.

In sva nekaj časa sedela tam in opazovala ljudi kako so se pomikali čez reko. Kakšen kuža je šel mimo. Družina z otroci je prišla in še ena mamica z malo punčko, ki se ji je naš kuža takoj prikupil.
Srnico sva videla sredi travnika po hribu navzdol. Druga pa je skočila direktno pred naju in izginila v podrastje na hribu.



Doma sem bolj kot ne mirovala. Skladala sem skupaj stavke, ki niso šli skupaj zaradi včerajšnje vročine, pa sem se morala danes malo bolj potruditi. Zapolnjeval sem strani in gladila krivulje. Toliko o poročanju o teh vročih dnevih.
Saj bomo že naslednji trenutek jamrali kako nas zebe. Že vidim. 

Dubioza Kolektiv - Blam


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Maturantska parada
Otroška razposajenost
Osvetljen zaslon in kabli
En povožen močerad
LinkWithin
avtorica Kaja Zalokar objavila ob 23:05 0 x komentirano
Oznake: fotografija, instagram, kuža, razmišlanje, sprehod 
 
SREDA, 07. AVGUST 2013

VROČINSKI VAL
Včasih pride dan, ko začenjaš pogovore z ljudmi, ki so dosegljivi na Facebooku. Danes sem verjetno začela kar nekaj pogovorov. S tistimi, ki se ponavadi slišim na vsake toliko, ampak danes mi je bilo očitno čisto preveč dolgčas. In da vidim, kaj se kaj dogaja s kom.
Jaz povem, da sem presenetljivo veliko na morju, ostali mi povejo, kje so se oni potepali, kako je bilo včeraj zvečer ali da so pridni in delajo.
Potem pa še jaz začnem z zlaganjem kablov in skladanjem vijakov v eno škatlico. Polno plastike, ki ji ni definicije. Toliko polnilcev, da gredo komaj v škatlo in tudi trdih diskov cel kup.
Ampak baje še vedno vse dela. Resno. Baje.

Te dnevi vročinskega vala so tako lenobni. Kar tako vroče ti je, da še razmišljati ne moreš več normalno. Cel dan sem se trudila skupaj sestaviti priporočilo, pa kar ni šlo in ni šlo. Šele, ko se je vročina malo skadila in se spustila za kakšno stopinjo ali dve, šele takrat so se možgani ponovno vklopili in je beseda začela teči bolj neprekinjeno. Saj tudi bloga ne morem pisati čez dan.
Preprosto prevroče je.
Ja, vem. Vsi jamramo. Saj nas bo spet zeblo v naslednjem trenutku.
Tako pač je.

Vse kar sem naredila je, da sva šla z Ronom, do vode, da se je lahko malo namočil. Cele dneve samo počiva in spi, ker mu je tako vroče. Pasja vročina, ni kaj.

Carrie Underwood - Just a Dream


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Čudna playlista
Gospodična Božička
Bleščeče veke
Pranje avtomobilov
LinkWithin
avtorica Kaja Zalokar objavila ob 23:06 0 x komentirano
Oznake: kuža, razmišlanje 
 
TOREK, 06. AVGUST 2013

DVOJČKA
A je kdo kdaj dobil dva rumenjaka v enem jajcu? No, jaz sem čisto presenečeno gledala, ko sta iz ene jajčne lupine ven padla kar dva rumenjaka. In potem sem še enkrat gledala koliko jajčnih lupin imam v roki. Pa je bila samo ena.
Nato je sledil trenutek, ko sem vsa vesela to razjasnila bratu - dvojčka imam! In me gledala popolnoma presenečeno. Ja, potem sem morala razložiti situacijo.




Očitno je to precej nenavadno zanimiv teden, saj sem se menila, da se greva s prijateljico kopat. Prvotno mišljeno, da kar na Čukovo, ampak sva se potem rajši odločili za mrzlo Kokro.
Moram priznati, da je bila super osvežilna.
Posedanje v senci in namakanje v mrzli vodi. Ko pa enkrat prideš ven, pa te ovije prijetna toplota in ti ni več vroče. Prav fino.
Samo potem vse skupaj pokvari dejstvo, da moraš priti nazaj do doma in se zopet skuhaš.

Vse se je spremenilo odkar sem bila nazadnje pri Kokri. Mislim, sedaj je nastal otoček na sredi in je pri obali precej globoka voda, kjer je bila pred tem čisto plitva. Ni priročno s strani, da moraš priti do otočka, ampak je pa toliko globoka, da se da fino plavat in malo zamahnit z rokami, ko si notri.

Sean Paul - She Doesn't Mind


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Čačke na roki
Zeleni čevlji z belo črto
Uganke in sestavljanke
Lalabaj
LinkWithin
avtorica Kaja Zalokar objavila ob 22:56 0 x komentirano
Oznake: fotografija, potepanje, razmišlanje 
 
PONEDELJEK, 05. AVGUST 2013

SMUČAM NA VODI
Mogoče bo letos videla več morja, kot sem ga v preteklih letih skupaj. Ker sem bila spet na morju. Tokrat samo za en dan na Hrvaški obali. V Poreču.
Bil je en mali pogoj. Da grem probat smučat na vodi.

In sem se vdala v usodo. Z vsem kar sem slišala, premlela in se odločila. Čeprav sem si po poti in tam še trikrat premislila. Samo na koncu mora biti beseda mož. Če sem se že prej tolikokrat zagovorila. Mislim, premislila. Zatajila. Kakorkoli.
Psihično sem se spravila v takšno stanje, da bi ga najbolje opisala kot tako, da mi je bilo čisto vseeno. Res, vdanost v usodo.


Na sončku na morju v senci.

Izlet se je začel precej zanimivo. Jaz sem prenočila kar v Ljubljani. Da se ne bi zjutraj v jutranji prometni konici premikala proti Ljubljani. Da sem lahko budilka zjutraj in ga zbudim, pa še več časa lahko z njim preživim.
Skratka do prvega postanka sva morala priti dvajset do osme. Vsaj enkrat takrat. 
Na koncu je bila druščina pripravljena za izlet. Pretežno dekleta. Na izlet je peljal sestri, sestrično in punco.
Da stvari niso bile tako enostavne, smo se v Postojni obrnili nazaj proti Ljubljani. Vzrok - pozabljen potni list.
Ponovni štart malenkost kasneje je vseboval enega potnika manj.
Pa smo šli še enkrat proti morju. Dlje od Postojne, kjer se je zanimivo zamenjal CD. Ko sem ravno pri CD-jih in istih pesmih. Obakrat sva na istem odcepu avtoceste slišala isto pesem. Naključje?




Naša končna destinacija je bil Poreč. Do tja smo tudi prišli brez nadaljnjih težav.
Skilift Poreč v Zeleni laguni. 
Najprej smo morale videti navdušenje, ki je sledilo ob prvi vožnji z novo desko, potem smo se dekleta odločila, da rabimo še malenkost več časa in se gremo v vročini raje namakati v vodo. Težava je nastala, ker je bilo precej težko najti območje, kjer ni plavalo ogromno trave.



Na morju na sončku v senci. V vodi ni bilo ravno za plavat, samo za namakat. Drugače si se hitro zapletel v kup trave. Stale smo v vodi in klepetale. Ubistvu sem razlagala kako se je celotna situacija odvila. Potem se je vse skupaj preselilo na kopno. In potem je padla odločitev, da gremo probat. Ja… dejansko. Še vedno nisem prepričana kako se mi je uspelo strinjat. Ampak kmalu potem sem s smučkami na nogah v rešilnem jopiču čakala v vrsti. Kaj se je zgodilo?


Že spet wakeboardajo.

Enkrat v vodo v ribo. Drugič na rit. Precej sem se naplavala. In z vsakim krogom sem bila bolj živčna. Ampak potem mi je uspelo za malenkost smučati. Tam do dolžine prve skakalnice sem šla. In čof v vodo. In potem še enkrat malo dlje kot prejšnje in zopet čof v vodo. Dejansko, ko sem ugotovila kaj počnem, da stojim na smučeh in se peljem po vodi, no takrat sem s celega telebnila v vodo. Potem pa dejansko ni šlo več.
To je bilo to. Moj poskus smučanja na vodi.

Dan je šel počasi h koncu. Mi pa počasi nazaj domov. Po partiji kartanja. V avto in proti domu. Zanimiv dan je bil.

Andreas Ort - Seasons (feat. Submatik & Charline)


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Sveže zamrznjeno
Metro
Lepotec
Vonj jagod
LinkWithin
avtorica Kaja Zalokar objavila ob 21:34 0 x komentirano
Oznake: dogaja, dvojina, fotografija, instagram, izlet, morje, potepanje 
 
NEDELJA, 04. AVGUST 2013

ČIZI
Že dva dni v vročini ždim za računalnikom. Pri čemer obstaja precejšna verjetnost, da sem na glavo obrnila Google. Za en kontaktni obrazec.
Poleg sem si predvajala vse butaste enosezonske serije. Kot sta Mad Love in Love Bites. Pa še četrto sezono Coupling sem začela gledati. Čisto preveč patetično osladno, ampak tukaj bi bil primernejši izraz "cheesy", katere prevod je sicer osladen, ampak ne nosi takšnega prizvoka. Ali pač?

Sicer pa če sem ravno pri osladnosti. Imam nalivnik s srčki in precej zapolnjeno beležko.
In potem v senci vrta popisujem še zaenkrat nepopisane strani. Zelo vztrajno.


Pristala skupaj.

Če sem včeraj pekla celega piščanca za naju z bratom, sem danes pridno porabila ostanke in jih zavila v tortiljo skupaj z omako. Voilà in imamo kosilo. Dve muhi na en mah. Saj samo še to počnem. Se kuham v senci, veliko pijem, v vročini kuham še kosila in jem sladoled. Zraven pa raziskujem vsaj nekaj osnovnega PHP-ja ter pišem dolge osladne listanije. Še filmu The First Time nisem popolnoma sledila. Fant sreča dekle. In na koncu sta skupaj. Vmes? Pojma nimam.
Točka za vroče poletne dneve. Jaz jih imam nič.




PETEK, 02. AVGUST 2013

PREDOLGO ČAKANJE
Morala sem priti na tekoče. Bila je na Metalcampu in na Poljskem, ko sem se jaz potikala na morju. Seveda sem se prikazala tam, s svojim psom, da sva šli na sprehod in lepo poklepetali o vsem.
Končali pri njej v senci, ko je moj pes vse najalal naokoli. Najprej njihovega mačka. Še svojo pasjo prijateljico v določenem trenutku. Imel dolg pogovor z nekim sosedovim psom in najalal soseda.
Pa sva šla po največji vročini domov.
Toliko za zadnji julijski dan.


Piškotki.

Potem se vprašaš kaj je smisel vstajanja dvajset čez peto, da si na Jesenicah pred sedmo, ča ata pride na vrsto šele petnajst pred eno.
In ja, imel je uro ob sedmi zjutraj.
Mislim, da sem se načakala za vsa leta, ko me zdravniki in bolnišnice niso videli. Saj bolje, da me še vedno ne. Močno upam pa da to predolgo čakanje zadostuje še za nekaj let. Kako sploh lahko ravnajo s svojimi pacienti na ta način, da jih pustijo čakati 6 ur?
Saj mi je bilo na koncu že tako vseeno, da sem bila popolnoma nedovzetna na stanje, ki se je odvijalo. Če je bilo potrebno, sem se s pomočjo knjige potopila v popolnoma drug svet. Samo besede so bile dovolj in že nisem sedela v čakalnici, ampak bila nekje v središču zgodbe. Opazovala glavne junake, dve luni in njihove pripovedi. Murakami mi je z romanom 1Q84, krajšal dolge ure. In na koncu sem skoraj prebrala prvi dve knjigi, dokončala sem tistih še nekaj strani doma. Situacija se je zapletla, da se že veselim nadaljnjega branja. Samo je knjiga odšla na dopust.

Sicer pa je bilo tudi samo dogajanje v čakalnici in v kafiču kar pestro. Ko sem prvih nekaj ur sedela ob čaju, toastu in deci deci soka, se je okoli mene odvijalo nekaj pestrega dogajanja. Prišla je gruča treh ljudi. Dve dekleti in en fant. Mislim, da so mi delovali precej mlajše, kot tisto, kar sem potem razbrala iz pogovorov. Mogoče res ni lepo "vleči na ušesa", izveš pa kakšne zanimive zgodbe. Saj včasih kakšni znajo biti tako glasni, da jih je težko prezreti. No, skratka, ko sem se res zelo močno trudila brati, sem vseeno z levim ušesom poslušala kaj se dogaja. Situacija, ko ena rojeva in gredo lepo vsi trije vmes na kavo. Kot da se ni nič zgodilo oziroma, da se nič ne dogaja. Razen popadki vsakih deset minut. Skratka iz pogovora sem razbrala, da je to drugi otrok in da ima prijateljica tudi že dva. Pestro. Pa res nista izgledali tako.
Me prav zanima, če je rodila predno sva prišla na vrsto.

Druga situacija pa je bila v čakalnici. Starejši par. Mogoče sta bila res malo čudna. Gospa je imela že zjutraj pregled pa je zagnala celo paniko, ker ni bil pravi zdravnik in potem je morala cel dan čakat. Skratka na vsake toliko so sledili njeni izbruhu v smislu: "Kaj naj, saj nič ne morem?" in "Kaj naj naredim?" in podobno. Skratka njen mož poleg nje, zanj se mi je zdelo, da je bil cel čas tiho ali pa je res potihem govoril, ona pa je imela ves čas glasne izpade in ga je nekam pošiljala. Dobesedno ga je dobro uro nekam pošiljala. In njeno potrpljenje je popolnoma izginilo.
Mislim, da sta imela kar pestro preizkušnjo, ampak po drugi strani pa ni bilo videti kot da bi se prvič zgodilo.


Na avtocesti ob šesti zjutraj.

No, po tistem, ko sem čisto zen presedela pol dneva. Sem dobila kosilo. Zabavala mojega malega bratranca. Prišla sem na obisk, ko je še spal. In ko se je zbudil, se je dobesedno privil name. Tri leta in pol šteje. In je nekaj časa ždel v mojem objemu. Potem sva imela fotošuting, smo se smejali, skrivali in jedli sladoled.
Skratka domov sem prišla skuhat kosilo. Dobila sem ponudbo, da gremo ven v center zvečer in sem skuhala še za naslednji dan kosilo, da doma ne bodo lačni, ko me ne bo.
Cela mami. Naredila sem jim omako za tortilje, da jih lahko lepo samo pogrejejo naslednji dan, kot tudi za naju kosilo. Dve muhi na en mah.

Ljubljana. Center. Četrtek zvečer. Prvi avgust.
Ja, zamujala sem. Preveč pridna sem bila in sem se malo vštela glede časa, ker sem bila eno malenkost pozna. Ampak sem kot osebno zmago dneva štela dejstvo, da se mi je audi umaknil s prehitevalnega pasa. Tega ne doživiš vsak dan. Prava dobro se mi je zdelo.
Skratka. Pod Skalco do Guinessa preko Frksa do Disco bara, ki je ob tisti uri že nehal delovat in naprej do nazaj domov. Pa sem Ibizo krotila in jo peljala domov.
Nasmejala sem se tako od srca, da so me rebra bolela. Baje gremo na morje, izvedela tako mimogrede. Fino. 
Ampak bil je zabaven večer. Ki se je na terasi končal ob kozarcu vina. Ampak sva bila že malo glasna za tisto pozno uro pa sva se pomaknila nazaj notri, ker večera še ni bilo konec.

Po celem tednu, ki sva ga preživela skupaj in tistih treh oziroma dveh dneh, ko se nisva videla, se je zdela kot cela večnost. Res se mi je zdelo natanko tako. 
Ampak so mi všeč dnevi, ko se počasi prebujam v postelji. Ko imam družbo. Ko imava pikčaste prtičke in kosilo zunaj na terasi.
Vedno pa se najde trenutek, ko se usedem v avto in odpeljem proti domu. V prazno hišo. No, skoraj prazno. Vsi so nekje. Še kuža.

Mama Cass Elliot - Make Your Own Kind Of Music


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 22:39 0 x komentirano
Oznake: dvojina, fotografija, instagram, jutro, kuža, luštno, noč, obisk, potepanje, sprehod, srečna, uživanje 
 
TOREK, 30. JULIJ 2013

VELIKA STEKLENICA
Vse je kar naenkrat v istih tirih kot je bilo. Kot ne bi nikoli nikamor šla.
Nekdo je imel manjšo nesrečo in je polil smetano po celem hladilniku. Ravno dovolj, da je stekla povsod in je bilo potrebno vse umaknit in zopet zložit nazaj.
No, po končanem sem se resno spraševala, če so sploh kaj uporabljali hladilnik, ker je bilo hrane skoraj isto, ko sem šla ali pa je bilo vse že gnilo.
Ena serija. Eno kosilo. En sprehod.


Sangria s srčki.

Potem pa sem se zatekla v senčen objem našega vrta in popila malo sangrije.
Pravzaprav sem iskala, če je ostal še kakšen radler, ampak sem naletela še na boljše. Kozarček s srčastim ledom.
In je dan okoli.

Caro Emerald - That Man


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 22:02 0 x komentirano
Oznake: instagram, razmišlanje 
 
PONEDELJEK, 29. JULIJ 2013

V NALIVU DOMA IN TISOČ SEDEMSTOTA
Tole tule je tisoč sedemstota objava, ja 1700 jih je že. Waaaw.
Hitro se obrne teden naokoli, ker se v nekem trenutku znajdem že kar doma. Ni kaj, hitro, prehitro je vsega konec.



Ampak, ko potegneva črto pod vsem, sva se imela prav fino. Čeprav nisem športala. Mislim, načeloma nisem. Se šla wakeboardanja in teka naokoli. Malenkostno mi bolj odgovarja vloga opazovalca kot udeleženca. Rajši spremljam in v tem uživam. Sem asistent, osebni maser in glavni navijač. Podpora. To mi bolj odgovarja.





Še vedno sva jedla dobre večerje. Jaz sem se navdušila nad belim vinom za večerjo. Kakšna kepica sladoleda. Kakšen koktejl.
In ko smo že pri koktejlih. Ni najbolj pametna ideja, da greste v piceriji, ki ima v svoji ponudbi tudi koktejle naročiti margarito - koktejl. Lahko pride do manjšega nesporazuma. Šment.
Moja klasika še vedno ostaja cuba libre.

Skratka meni se je pisalo in bralo. Malo sem uživala v senčnih predelih. Malo sem z veseljem opazovala in dokumentirala dogajanje na vodi. Deskanje in smučanje.
Nikakor pa nisem zbrala poguma, da bi še sama poskusila. Med drugim sem srečala tudi sošolca iz osnovne šole. Očitno je svet tako majhen, da dosti Kranjčanov lahko srečaš na Krku.




Opazovala sem zvezdice in čakala na kakšen utrinek, pa ga v tistem času na tistem vidnem delu neba ni bilo. Slišala sem glasbo iz lokala na plaži in so me malo pete srbele, da sem končala zibajoče se ob ritmih, ki sem jih slišala.

Res lušten teden sva preživela. Z vsemi dogodki.
Nama pot nazaj ni bila tako zelo naklonjena. Najprej sva našla zaprta vrata picerije kamor sem mislila, da bova šla.
Potem sva šla sicer do druge in sem pojedla res dobro morsko pico, ki jo je zmanjkalo kar celo. Sploh ne vem kdaj sem nazadnje pojedla celo malo pico, ker sploh nisem mislila, da sem tako lačna. Ponavadi, če sem, pojem manj.
Po tistem pa se je ponovno zataknilo. Kar za precej časa.


Uro in tri četrt na miru.

Obtičala sva v zastoju, ki je bil posledica nesreče. Nekje med Logatcem in Vrhniko. Skratka, za dve uri in pol sva bila pečena. Sredi avtoceste ob nalivu z močnim vetrom. Brez tekočine. Popolnoma naveličana. Iz trenutka v trenutek. To dvourno čakanje res izmuči psiho. Mala preizkušnja.

Mr Probz - Waves


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:19 0 x komentirano
Oznake: blog, dogaja, dvojina, fotografija, instagram, morje, srečna, uživanje 
 
SOBOTA, 27. JULIJ 2013

KRK
Že nekaj dni se potepam na morju. 
V senci na ležalniku na plaži, mi nežen vetrič, ovija okoli mokre in slane lase. V vodi je direndaj. Polno ljudi, ki jih hladi slana morska voda. 
Fino je. Z najboljšo družbo. 
Preprosto uživava.


Wakeboardajo.


Krajši izleti iz Njivic do Punata, kjer vsi smučajo in boardajo kar na vodi. Hecno.
Sicer pa so šle vse moje psihične priprave precej v nič, v trenutku, ko sem se znašla na pomolu in opazovala ljudi kako poskušajo, padajo ali se vozijo naokoli z vetrom v laseh.
Nekako me ni premamilo, da bi se jim pridružila. Bolj uživam pri gledanju iz senčnega zavetja lokala. Prijetneje.

V večerih poplesujeva na terasi/balkonu, ko se živa glasba, verjetno kakšen tisti "terasni bend", ki vedno igra ene in iste pesmi, ki jih dejansko že vsi posledično poznajo.
Se smejiva vsem likom v seriji Coupling. Večerjo pospremi že malo dih jemajoč sončni zahod, ko se meni zapaše pomfri.
Če dodam še sprehod ob obali, kakšno sladoledno kupo ali kepico sladoleda, tu in tam, se bo slišalo že čisto preveč kičasto. Ampak dejansko tako nekako vse skupaj gre.

In kaj sva se naučila? Baška je daleč najbolj neprimeren kraj za iskanje sence na plaži. Tam sva se sprehajala en dan sredi največje vročine in za hlad morja sem bila že malo hvaležna, ker je neznosno pripekalo.
Barva? Morda ena tretjina ali pa pol odtenka, da se pozna. Drugače pa se pridno skrivam in mažem. Ker sem porabila že skoraj celo kremo.

NCT Bootleg - Free Fallin'


﻿
Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 17:18 0 x komentirano
Oznake: dogaja, dvojina, instagram, morje, srečna, uživanje 
 
NEDELJA, 21. JULIJ 2013

KRALOV PIK
Takšna nedelja, ki prav paše v sklop, lenobnih poletnih nedelj. Jaz sem počela.... precej... nič.
Za kosilo smo imeli zopet piknik na vikendu čez vrt. Priležejo se tili pikniki v letošnjem poletju. In meso z žara. Mmmm.
Pa je še prišel na obisk, na kosilo. Da sva potem obležala na ležalnikih.
Po tistem, ko sem jaz precej nesrečno padla z njega oziroma z njim vred, ker se je sesul sam vase. Očitno sem res dobro jedla. Ali pa smo ob vsej uporabi precej razrahljali vijake. Nekaj je.
Ampak mojstri na delu in že je bilo en dva tri, pripravljeno za ležanje. Lenarjenje. Lenobno lenarjenje v senci dreves z rahlim pihljanjem vetriča. Odlično.

Nekaj rekreacije. Metanje na koš z nogometno žogo. Ker pač imamo žoge, ampak so vse spuščene.
Balinčkanje. Ker ne znam več ali pa še vedno, ne enega, ne drugega. Šment.

Potem sva se kot dva upokojenca premikala s pasjim prijateljem in naredila en krog.
Domov so prispele kremšnite kar z Bleda. Mmm. Kot podkupnina.
Potem pa družinski Catan in remi. V drugem sem uspela zmagati. Cel dosežek.


Nageljčasto.

Včeraj je bilo dokončno. Jutri grem na morje.
Kar tako. Iz lepega. Precej optimistično spontano.
Pade odločitev in gremo. Za teden na odmor. Noro? Čisto.

Mumford & Sons - I Will Wait


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:41 0 x komentirano
Oznake: dvojina, instagram, kosilo, razmišlanje, sprehod 
 
SOBOTA, 20. JULIJ 2013

BLEJSKA NOČ Z LUČKAMI
Čez dan sem bila mali otrok in sem uspela pogledati in dokončati gledati dve risanki. Nekako je to na mojem sporedu zadnje čase.
Wreck-It Ralph. Presenetljivo všečno simpatična se mi je zdela, čeprav ji sprva nisem namenila toliko vzpodbudnega. Ko si "bad guy" ne želi biti več "ta slab". In se začne dogodivščina. Koliko lahko takšne risanke doprinesejo.
Toy Story. Res, nikakor je nisem mogla pogledati v enem kosu. Vedno del in del. Pa mi je za danes ostal le še zadnji. Sedaj pa bi rada videla še nadaljevanji.


Blejska pečina v zadnjih sončnih žarkih.

Kljub vsemu nisem samo gledala v luft.
Saj tudi včeraj nisem, ko sem iz vrta izkopala za gajbo krompirja in popolnoma prešvicala majico ter raztegnila in čutila kar nekaj mišic. Preveč zbita in pretežka zemlja. Ampak sem grizla do zadnjega obrata. Do zadnjega krompirja.

Danes pa zjutraj cel direndaj in sem bila prehitro pokonci. Dopoldne tradicionalen sobotni nakupovalni dan z vsemi opravki in stvarmi s seznama. Ter vsemi ostalimi, kakopak.
Nageljčki.

Zakaj pa ne bi šli še blejske noči pogledat.
Resno, zakaj ne? Vedno je pravi izgovor, če poleg nastopa še kremšnita. In poleg ke šel še oče, ki je bil eno malenkost užalken, da ni prišel takoj v prvi krog izbora.
Ja, včeraj sem pogledala še film Admission. Nisem super navdusšena, je gledljiv za pozitivno oceno.
Skratka Bled. Tak pocukrano osladno romantično izgledajoč večer. Čeprav sama.




Najprej Adi Smolar. Naredili smo en krog mimo vseh štantov po promenadi in ob jezeru nazaj do kremšnit. Ne tistih, ki so "prave", ampak do tistih, ki so "dobre". Ki so malo skrite pred vrvežem in kjer je že cel čas vse isto, kar je dobro.
Obsedeli smo na travi za odrom s pogledom na kot žareče oglje osvetljen grad, na otoček sredi jezera in vse lučke, ki so se z leve svetlikale in odsevale v jezeru. Prijetno vzdušje.
Potem je prišla na vrsto še Tanja Žagar, mi pa smo čakali, da se prižgejo lučke. Tiste v jajčnih lupinicah. No, kar naenkrat so bile tam. In pogled na vse skupaj je bil čudovit. Neizmerno čudovit.
Ljudje so se kupičili. Vedno več jih je bilo na sprehajalni poti ob jezeru. Vedno bolj so se ustavljali. Zasedali travnato površino vse naokoli. In ob enajstih je nastopil še desetminutni ognjemet.
Počakali, občudovali n potem smo šli.


Za vse romantike.

Jaz sem tako zelo kulj navigacija, da sva z mami čisto po nesreči prehiteli vso kolono vozil, ki smo jo videli, viti se iz vseh mogočih parkirišč, ki so obstajala zgolj ta večer.

Na poti tja smo srečali še zanimiv sestav, ki se je peljal po gorenjski avtocesti.
Garsonjera na štirih kolesih zapakirana kot tovornjak-avtodom, skupaj s kolesi, mini picanto avtomobilom in skuterjem.
To pa je dopust. Ah, ti Nemci.




Adi Smolar - Če svet prijazen bi postal


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:58 0 x komentirano
Oznake: film, fotografija, instagram, noč, potepanje, razmišlanje, sladkanje, uživanje 
 
PETEK, 19. JULIJ 2013

PREDPREMIERA
Risanko smo šli gledat. Za tisto, ko sem včeraj prišla s celim šopom kart. Za šest oseb sem seveda dobila še enkrat toliko listkov in kupončkov.
Predpremiera drugega dela Jaz, baraba je bila na sporedu pred Atlantisom. Letni Kino City. Ali nekaj takšnega.
Ker uradno v sinhnorizirani različici pride na spored šele z oktobrom. Se je splačalo.
Sedeži zadaj s tribune, ker smo prišli zadnji trenutek in so bili že vsi ležalniki zasedeni. Kino pod zvezdami, z luno za koliso in super zabavno risanko.


Kino na plaži.

Despicable Me 2, torej. Risanka je res zabavna. Dobro nadaljevanje prvega dela. Mogoče (še) nima tako legendarnega prizora kot "It's so fluffy...", imajo pa mali rumeni možiclji smeha vredne scene.
Underwear pesem je sprožila val in napad smeha. Nisem se mogla nehat smejat, čisto za res. Prav posrečeni so ti minioni. Imajo toliko komičnih vložkov.
Drugače pa smo začeli s stand-up komikom, ki pa ni bil smešen. Resnih obrazov, nas je nasmejala zgolj izjava enega pred nami - da kakršenkoli film bo sledil temu nastopu, bo brez dvoma smešen.
Cela plaža je potem donela od navalov smeha med različnimi prizori.

Preostanek dneva?
Nič posebnega. Eno kosilo in en kup palačink. En sprehod. In ves preostal preživet čas, kdo bi si ga vedel kako.

Icona Pop - I Love It


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 00:49 0 x komentirano
Oznake: film, instagram, potepanje, razmišlanje 
 
SREDA, 17. JULIJ 2013

ORANŽNA NOTRI
Včeraj smo imele "girls night in". Ker smo ostale doma, si spekle pico z obilico zelenjave in se nasmejale ob kozarčku šampanjca.
Tisto z obilico zelenjave pa sploh ne pretiravam, ker sem spet skoraj dobila zadostno dozo zelenjave vase. Domače bučke. Korenje. Koruza. Kisle kumarice. Presenetljivo dobro na pici. Jaz sem se edino paradižnika križala. Paprika, ki pokvari vse. Misli. Skratka zelenjave cel kup, ampak še jaz priznam, da je bilo dobro.
Obilica in še čez smeha. Zgodbe smo razlagale tako vse povprek, da je bilo vsako nadaljevanje moje pripovedi nov naval smeha. Potrebno je bilo izmenjati vse dogodke zadnjih dni med seboj in se nasmejati prigodam zadnjih let. Z vsakim pripovedovanjem se najde kakšna nova nepovedana podrobnost.

Danes pa sem bila že v Ljubljani.
Na sladoledu s sošolko. Sem šla samo pol poti. Tokrat ne do Šoštanja.
Ampak, kadar si v Cityparku, ga ne moreš zapustiti, ne da bi se sprehodil čez trgovine. Seveda nisem kupila nič cunj, nič knjig. Pa smo prišparal.
Sem pa prišla iz Koloseja s celim paketom kart. Dvanajst lističev sem dobila in to izgleda prav zabavno, ko razgrneš.
Jutri gremo gledat risanko. Cela zasedba. Očitno.
Torej potem sem se zapeljala še na tisti konec Ljubljane, kjer rada naredim postanek. Krajši ali daljši. Kadar se le da.
In še vedno je vsakič kaj novega. Danes sem strmela v pipo v kopalnici, ki je res fascinantna.
Saj bo.

The Band Perry - If I Die Young


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:02 0 x komentirano
Oznake: dogaja, dvojina, potepanje, razmišlanje, srečna 
 
PONEDELJEK, 15. JULIJ 2013

SPREHOD DO MLINČKOV
Polžji pir party. Baje se je novica razširila po celi vasi, saj že neučakano čakajo pred lončki s pivom, da se otvori sezona in se potem na mrtvo napijejo. Dobesedno.

Sprehod po dolgem in počez. Danes sem bila jaz tista, ki je šla s svojim kosmatincem na obisk v sosednjo vas. Pa sva naredile en krog skozi gozd in razvlekli pogovor na dolgo in široko. Kar nekaj stvari se lahko zgodi v skoraj enem mesecu. Očitno je ostalo nekaj trenutkov, ki kljub vsemu niso bili še povedani. Od srca sva se nasmejali mojim izjavam, ki so tako presenetljivo nepričakovane, ampak obenem tako tipične zame.
Po sprehodu sva obsedeli še toliko časa, da sva spili vsaka svoj Radler in potem, ko se je že zmračilo in je pes malenkostno že tretjič pojokal, da me ima sedaj dosti in je skrajni čas, da greva domov, no takrat sva se potem res odpravila.
Toliko, da se pride na tekoče. Toliko, da se nasmejeva. Toliko, da nama je fletno in zabavno. 
Prijetno s koristnim in sprehod s psom.

Pri vsem skupaj sva naleteli še na izgubljeno dekle sredi gozda, ki je iskala pot, in seveda je najina vodila v tisto smer tako, da sva jo prijazno pospremili.

Avti so oprani in bleščeči. Ribe so bile spet odlično kosilo. Prebranih je nekaj strani in kuhinja je bila že enkrat vmes pospravljena.
Toliko za ponedeljek. 

Brad Paisley feat. Carrie Underwood - Remind Me


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:40 0 x komentirano
Oznake: kuža, razmišlanje, sprehod 
 
NEDELJA, 14. JULIJ 2013

NOČNA10KA
Včeraj sem bila glavna navijačica na Nočni10ki. Ne, nisem bila med vsemi tekači, ki so pridno tekli desetkilometrsko progo. Jaz sem bila tista, ki je bila pod oranžnim dežnikom in se je glasno skupaj z materjo, drla ob progi. Ja, to sem bila jaz.
Bila sem toliko skoncentrirana, da sem ga zagledala, da sem pozabila na fotoaparat, ki mi je visel okoli vratu. Sem bila pa tako glasna, da mi je mahal.
Še gospod predsednik je tekel. In štela sem kakšne poznane obraze. Če je že moj oče štel bosonoge tekače. Tudi te so obstajali.




Namestitev čipa včasih ni tako enostavna kot zgleda. Še plan b je padel v vodo. Pa smo se šli plan c in rezultat se je potem skril, kot čip. Kljub vsemu pa je vedno na voljo rešitev. Ali kaj podobnega.

In je kmalu pritekel v cilj. Tako ekspresno, da sem spet zamudila svoj fotografski trenutek. Nisem kaj prida reporterski fotograf, ko se trudim biti podpora in navijač.
Zadovoljen z rezultatom, si je prislužil tudi svojo nagrado. Z tem pa kremšnito.

Po dolgem času sem videla utrinek. Lep utrinek.
Pred vso gnečo, ki se je vila potem iz Bleda, sva bila hitro doma. Daylight je bila pesem večera, noči in jutra. Pa še naslednjega, tega dne.



Danes pa hitro na kosilo domov. Na brancine, orade in pleskavice ter podobne jedi iz žara.
Vedno pa se po dobrem kosilu prileže še en dober počitek na ležalnikih v senci krošnje hruške. Pa nekaj prebranih strani knjige.

Nekako sem pozabila omenit, da sem prejšnji dan zalezovala Googlov avtomobil, ki se je vozil po naših koncih. Tako, dobesedno okoli hiše.
Počutim se opazovano. Šment.


Googlov zalezovalec.

Sanje. Kakšne sanje. Bela. Dolga. Nenavadni odgovori. Kaj takšnega se sicer res lahko pričakuje od mene.




PETEK, 12. JULIJ 2013

LETOŠNJI LANSKI KROMPIR
Malo mi oči lezejo skupaj. V tem trenutku.
Počela sem nekaj stvari, ki jih sicer ni bilo za pričakovati. No, lahko bi se sicer zgodile, ampak bolj ne kot ja.
Prvič sem sama pogledala Dexterja. Ubistvu sem že cel dan obkrožena z nekimi morilskimi stvarmi. Najprej sem začela s knjigo. 1Q84. Potem sem poslušala pesem od Carrie Underwood - Two Black Cadillacs. Nato sem gledala še serijo, ki jo do sedaj še nisem gledala sama. Vedno sem našla nekoga, ki jo gledal z menoj. Tokrat pa sem ostala sama. Za ta del.
Potem sem dobila preblisk. Ja, udarilo mi je na psiho. Izvlekla na plan vse zapiske, pripravila pisala, spisala dva stavka. In se je ustavilo. Popolnoma.
Vidim zgodbo. Ne morem je ujeti in zapisati. Ni še moja.

Na vrtu sem izkopala in obrala na sliki prikazan pridelek. Krompir. Maline. Solato. In malo čebulico, ki se je ponesreči in prehitro znašla na planu.


Sami pridelki z vrta.

Začela sem s posnetki Ellen in igro, ki se imenuje "heads-up" in tako skoraj ponesreči prišla do heads-up turnirja v pokru in pogledala dve epizodi. Dejansko mi je poker zanimiv. Saj sem že celo življenje obkrožena z raznoraznimi igrami s kartami in potem tako ostane. Kar se tiče igranja, me zabava predvsem tista kitajska verzija. Saj nekaj vem o pokru, nekaj pa se vsak dan naučim. Ker me hote in nehote obkroža.
Tu je. Sprejela ga bom. Z veseljem malo pošpegala. In močno, močno držala pesti, da se nasmehne sreča. Da se dobi dobra karta. Da je sreča na strani tistih, ki jih imam rada.
Morda res izhajam iz družine, kjer se ponoči igra ena malenkost od pokra. Tako to je.

Carrie Underwood - Two Black Cadillacs


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Mati so praznovali
Miki miška kot krompir
Tedensko poročilo drugič
Polimana stena
LinkWithin
avtorica Kaja Zalokar objavila ob 23:53 0 x komentirano
Oznake: branje, igra, instagram, pesem, serija, vrtnarka 
 
ČETRTEK, 11. JULIJ 2013

ČRTE MED VIJUGAMI
Tisti film, ki sem ga potem včeraj res pogledala je bil Definitely, Maybe. Ena takšna luštna romantična komedija. Katera je prava? Ko oče razloži svoji hčerki zgodbo, kako sta se z mamo spoznala oziroma kako je prišlo do tega da sta bila skupaj. Kako je prišlo do "srečnega konca", čeprav sta se v sedanjosti ravno ločevala. Lušten film je. Tisti, ki je na mojem seznamu, da ga lahko večkrat pogledam.
Rada imam filme, ki jih lahko večkrat pogledam. Ti so najboljši.
Vedno se smejim ob istih šalah. Vedno pozabim kaj vse se zgodi. Vedno dobim solzne oči ob določenih istih trenutkih. Zgodba je vedno ista. Vedno jo dojamem malenkost drugače. Vedno jo vidim sveže. Ne glede na število ogledov. Morda tega ne bom znala opredeliti z besedami ali s "točnimi" besedami, bom pa čutila. Lahko tudi zgolj nerazložljivo.

Tako, da sem prišla do še enega danes, ki ga rada vidim. Leap Year. Prestopno leto.
Ta me vedno očara, zaradi razvoja njunega odnosa. Zaradi drobnih trenutkov in šal, ki so povezani s staro dobro katrco, kovčkom in pralnim strojem. Všeč mi je tudi tisti del o požarnem alarmu. Tudi sama dvomim, da bi kaj pograbila. Mogoče računalnik ali pa vsaj trdi disk. Album. In beležko z najino zgodbo.
Ja, računalnik in beležko.

Vlečem črte. Takšne, ki vijugajo po listu. Sedaj jih vlečem po ekranu. Vem zakaj, nisem pa prepričana, če bo učinkovalo kot si želim.
Vsaj nekaj si želim. To je že dober znak.

Všeč mi je, če lahko ležim v objemu, ko malo zadrema, jaz pa gledam film. Všeč mi je, da je zraven. Da je čisto blizu. Pa če je še tako "neproduktivno".
Nisem še prebrala 5 jezikov ljubezni do konca. Mislim, drugič.
Definiranost nedefiniranja.

Danes sem prvič delala tortilje. Pa sem bila pohvaljena. Zelo.
Da se je splačalo.
Me veseli.

The Milk Carton Kids - Michigan


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Adrenalin
Dan pred jutrišnjim
Crkljanje
Maj me je pojedel
LinkWithin
avtorica Kaja Zalokar objavila ob 23:41 0 x komentirano
Oznake: dvojina, film, kosilo, razmišlanje, srečna 
 
SREDA, 10. JULIJ 2013

POLIMANA STENA
Steno sem popolnoma polepila. Morda malenkost pretiravam, ampak je skoraj res. Resnejše sem se lotila projekta, ki ga imam že nekaj časa v glavi in bi rada, da se stvari začnejo premikati. Vsaj za eno malenkost. Toliko, da se mi bo zdelo kot, da nekaj počnem. Ker drugače bodo šle tele počitnice v nič. Mislim. Saj so res koncu koncev le počitnice, pa vseeno.
Že cel čas klikam med stranmi. Gledam luštne projekte. Všečkam, lajkam, srčkam in ne vem kaj še - vse skupaj, lahko bi prišel na vrsto čas, da še sama kaj naredim. Saj zmorem!


Srce v listu, zadaj pa dež.

Toliko časa sem strmela na liste v drevesu, ki so se kopali v sončni svetlobi in dežnih kapljah, da sem zagledala in videla srčka. Ampak je bil res čudovit prizor.

Po tem pa se rabim lotit še kakšnega pisanja. Ampak za to bi rada šla nekam za nekaj dni. Da odklopim vse, da spraznim glavo in spustim mislim, da zadihajo. Ker drugače je preveč motečih dejavnikov. Imam izhodišča. Nimam zagona.
Morda me bo moral nekdo preganjati, da bom kaj naredila. Resno.

Še Mad Men sem pogledala do konca. Kaj naj rečem? Pestro so imeli. Ampak te ljudje so dejansko živeli za službe. Uničevalo jih je vse skupaj. Pili so. Kadili so. In varali. Uničevalo je njihove odnose, če so bili. Uničevalo je družine. Ampak spreminjali so svet. V vedno hujše potrošništvo kot ga poznamo dandanes.

Prespati moram vse skupaj. Da vidim, če bo zagon še ostal. In rada bi gledala kakšen film, ki sem ga že. Morda je zopet čas za The Notebook, čeprav nisem prepričana. Leap Year?

Alexi Murdoch - Through The Dark


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Predpremiera
Med dežjem
Mati so praznovali
Kralov pik
LinkWithin
avtorica Kaja Zalokar objavila ob 22:25 0 x komentirano
Oznake: film, instagram, razmišlanje, serija, sprehod 
 
TOREK, 09. JULIJ 2013

PRAVLJICA ZA DOBER DAN
Da je mene težko spravit spat, je pa tudi skoraj nekaj novega za slišati. Res ne vem od kje je potem prišla vsa energija ob takih poznih večernih urah.
Miš maš in bambus ter kje so razlike. Za prvo ime, sem prvič slišala da se tako reče. Res. Pač to je bambus s kokakolo. Nikjer pa niso poenoteni glede poimenovanja. Zame je bambus rdeče vino in fanta.

Zvok kitare.

Če že iz navezave Mišmaš nisva prišla do Svetlane Makarovič, sva definitivno prišla do tja s Sovico Oko. Moja sicer ni bila Oka, je pa strmela vanj.
Tako sem dobila pravljico za dober dan. Mislim, branje pravljice za dober dan. V tistem trenutku, ga je bilo tako dobro poslušati, da sem vztrajala, da mi prebere do konca. Če je že začel. Pa sem očarano poslušala. Ta ton glasu.

Nov dan.

Danes res nimam popolnoma nobene koncentracije. Misli mi ves čas uhajajo. Čisto sem zmešana. Zmedena. Vsake toliko pa se začnem še butasto nasmihati. Joj.
Nisem prisotna.

Čeprav imam račkaste noge, sem našla par odprtih sandalastih čevljev. Dosežek.
Še zadnje dele Californication-a sem pogledala. Saj ne vem. Me prav zanima kaj bodo napletli v naslednji sezoni.

Beth Hart - My California



Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Dan pred jutrišnjim
Svetila vse naokrog
Adrenalin
Očarana
LinkWithin
avtorica Kaja Zalokar objavila ob 23:46 0 x komentirano
Oznake: dvojina, fešn, razmišlanje, serija, srečna 
 
PONEDELJEK, 08. JULIJ 2013

RONOV PRIJATE-LJ
Vsaj kuža je imel pestro popoldne. Njegov pasji prijatelj je prišel na obisk in našemu kužatu se je kratkomalo zmešalo. Takšnega veselja pa že dolgo ne. Čeprav sta s premori ležala v travi. Po vsem naskakovanju en drugega, ker očitno noben ni hotel drugemu ostati dolžan. Zmešana sta. Čisto. Predvsem ta moj črni pasji prijatelj. Verjetno se še sedaj miri.
Luštno mu je zdajle ležat na balkonu pod zvezdicami. O ideja!
Že dolgo nisem ležala pod zvezdami. Štela utrinkov, se zavijala v ruto. Sedaj bi se to lahko šla v družbi. Mogoče ne ravno sedaj, čez pol ure, ampak v kratkem pa. Pa bi že lahko.



Danes sem dala skozi pol sezone Mad Men-a. Med urejanjem datotek, ki se nanašajo na letošnji letnik faksa. Sedaj, ko sem že skoraj konec lahko to vse skupaj zapakiram in spravim na stran. Čez leto se je nabralo kar lepo število projektov.

Na kaj sem najbolj ponosna? Verjetno kar na Kozovc. Še največ truda je bilo namenjeno prav njemu in zdi se mi, da je kar dobro izpadel. Ta moj namišljen hostel. Za njim pa stoji knjižica in domine. Upam, da jih nekoč dobim nazaj.

Kljub vsem oklevanju se pripeljem v Ljubljano. V pozni večerni uri, ko bi odspala že drugo kitico. Ampak to se vedno splača. Ne glede na to koliko poskušam pretehtati, vedno me premami.

Slišala sem, da je moj Dinozaver razveseljeval otroke v Pineti. No, upam, da so tudi oni toliko uživali v predstavi, kot sem jaz v pisanju.

OneRepublic - Lullaby


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Vsi moji dvomi in Dinozaver
Moj Dinozaver
Dinozaver
Nenavadne, žive in grozne sanje
LinkWithin
avtorica Kaja Zalokar objavila ob 23:54 0 x komentirano
Oznake: Dinozaver, faks, fotografija, kuža, noč, razmišlanje, serija 
 
NEDELJA, 07. JULIJ 2013

POLETNA RAZLIČICA PITE
V glavi je dobro sestavljeno. Idejo prenesem na papir. Še vedno zgleda presenetljivo optimistično. Potem pa to prenesem na zaslon. Pa ves optimizem izgine.
Ne vem kaj se je zgodilo med preskokom iz analognega v digitalno. Očitno ideji te nule in enice preprosto ne ustrezajo v kombinaciji z bezierjevimi krivuljami.
Bom še premlevala in prespala.
Samo vse skupaj si moram zapisati, da ne pozabim.

Ko bi bilo le malenkost preprosteje.


Čokoladno čokoladna pita v poletni različici.

Sem pa dobila idejo, da bi šlo tole poletno sadje, ki raste na vrtu - torej maline in ribez, odlično skupaj s čokoladno pito.
Rečeno - storjeno. Pa še očeta sem pridno poslala po sladko smetano, ko sem pobirala listke ven iz nabranega ribeza.
Videti je slastno. Videz pa ne vara, saj je kljub neznosni količini čokolade, tale kombinacija odlična za takšne lene poletne dni.

Teli odtenki v petdesetih verzijah, so prav mučni za branje. Saj me je res zanimalo, kaj je bilo napleteno iz zgodbe in bolj, ko greš v tretji del. Večja znanstvena fantastika postaja vse skupaj. Ne verjamem, da sta tadva zdržala toliko časa skupaj. Oziroma, je moral biti vsak dan boj za obstanek.
Lepo prosim - zakaj so zgodbe tako zanimive, če imajo v slabih treh mesecih poznanstva vključeno skoraj vse, kar bi se lahko zgodilo tudi v daljšem obdobju.
Vseeno je potrebno dati času čas. Počakati, da se poleže. Impulzivne odločitve so včasih res dobre, ampak ko jih je enkrat preveč, gre pa tudi mera zdravega razuma po gobe. Ali pač?
Drugače pa ne priporočam knjig. Mislim prvo si lahko preberete iz živega dolgčasa in radovednosti. Ostala dva nadaljevanja sta bolj obupna iz strani v stran. Govorim o zbirki Petdeset odtenkov.

Bastille - Things We Lost in the Fire


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Ena čokoladna
Črna mačka čez cesto in čokolada na levi ritnici
Mati so praznovali
Predpremiera
LinkWithin
avtorica Kaja Zalokar objavila ob 21:52 0 x komentirano
Oznake: branje, instagram, razmišlanje, sladkanje, čokolada 
 
SOBOTA, 06. JULIJ 2013

MALO OPRASKAN JULIJ
In tako se je začel julij.
Prvi ponedeljek je šel mimo precej hitro.

Drugega sem se potepala v Ljubljani. Dostava do prvega. Ni potrebno. Šla na faks iskat stvari. Nisem ravno dobila. Sem šla na servis, da bi tiskalnike popravili, so mi razložili, da načeloma se mi res ne splača. Skratka nič pametnega. Pa še avto je postal bel pri zadnji levi gumi.
Zatekla sem se v objem, ker sem bila ravno v Ljubljani in sem izkoristila možnost, zgolj za tiste pol urce, ki seveda ni bila samo tako malo.
Potem so se stvari pokazale, da niso tako črne kot izgledajo. Da je vse samo napihnjeno.

Tretjega sem skupaj sestavljala video. Hvaležna sem bila dejstvu, da sem bila čez leto pridna in sem vsaj kolikor toliko približno sproti delala. Da sem imela že zaključeno in zapečeno. To je bilo to.
Aja. Fotografije sem dobila. Četrti film razvit. In sem se odločila, da naredim album. Fizičen. Tako, da imam leta 2013 v fizični obliki ravno tak album, kot so ga imeli desetletje oziroma dva nazaj. Prav fino je pogledati. Slike sicer niso vrhunske, so pa spomini nanje toliko boljši.

Včeraj sem imela še zadnji izpit. Upala sem, da bo zadnji.
Najboljša je situacija, ko se pojavim na faksu in zvem, da mi je z referata sporočila napačen datum. Šele 20. septembra sedaj lahko oddam, ko smo vse skupaj zakomplicirali. Eni in drugi in tretji. Super skuhana kaša. Nič kaj prijetno.
Vmes sem potem skočila v BTC. Zadnje čase sem čisto prevečkrat tam, kupila pa dejansko nisem čisto nič. Dve majici z najbolj prisrčnimi živalcami in napisi le med rednim nakupovanjem "fasnge", ko greva z materjo le en krog naokoli po trgovinah.
Skratka. Po tistem sem šla na izpit, kjer smo na računalnik prenesli datoteke in čez deset minut, dobrih pet minut po uradnem začetku, smo že sedeli na pijači v lokalu pred stavbo.
Naslednjič, ko se vidimo, se vidimo v Trzinu. Kako bizarno je to?

Pa se kljub vsemu sedaj znajdem v sedanjosti. Ležeren dan, za katerega lahko rečeš, da se ni nič dogajalo.
Malo sem nabirala maline, kamilico, meliso in ribez. Porezala suhe veje. Naredila mesne kroglice, ki sicer niso bile preveč Ikejaste, ampak dobro. Kosilo smo pojedli in še vedno je posoda, ker se nobenemu ne da nič pomit.
Nekje iz popoldanskega dremeža, smo bili prebujeni v sedanjost, saj sta na obisk prišla mama in ata. Dokler se niso prikazali črni oblaki.
Potem pa smo tipično izgubili eno igro Catana in sem spisala celotedensko dogajanje.

Kar nekaj objav danes. To so naslovi.
Adrenalinsko lovljenje vlaka ob pol enajstih.
Preostanek tedna z vikendom za polnoletnost.
Samostojnost mojih let.
Šoštanj in nedeljski turnir.


Luštno presenečenje.

Označevanje teritorija.

Spet je nazaj s srečo seboj.

Sezona malin je tu.

Še nekaj instagramov, ki so se sedaj nabrali. Pod konoczaspi, se skrivam. Tam jih je še malenkost več.
Toliko za danes. Saj sem se kar natipkala.

Megan Hilty - Walk Away


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Letošnji lanski krompir
Tisoč petstota
Tedensko poročilo drugič
Helov Kiti
LinkWithin
avtorica Kaja Zalokar objavila ob 23:57 0 x komentirano
Oznake: blog, faks, igra, instagram, razmišlanje 
 
ŠOŠTANJ IN NEDELJSKI TURNIR
28. - 30. junij
V petek sem imela načrt. Grem v Šoštanj.
Vsak me je čudno in vprašujoče pogledal. Jaz pa sem bila za en izlet. Zakaj pa ne.
Sošolka ima tam s fantom kavarnico, moja prijateljica z Velenja pa je nastopala. A ni to odličen razlog za obisk?
Odločila sem se tako. Še mama in ata sta prišla na obisk. Pred tem.
Pregledala sem zemljevid. Si vzela malo rezerve s časom in šla na pot. Do Velenja sem znala priti, saj v tisto stran nisem šla prvič. Mislim, da sem bila trikrat tam. Celo štirikrat.
Glasba in glasno prepevanje v avtu. Verjetno dobro, da nisem imela nobenega sabo. 
Vedno sem mislila, da je pot do tja precej krajša. Pot do Velenja kar traja in traja. Že nekaj časa me ni zaneslo v ta konec. Ampak dejansko me ne impresionira ta del Slovenije. Čeprav pogled na velenjski grad s snopom sončnih žarkov in dimom iz tistega ogrommega dimnika, ni kar tako.
Ni bilo težko najti, sam sem na poti vozila za rdečim hroščem. Močno sem upala, da je točno ta tisti, ki ga je sošolka pred časom omenjala. In bil je, saj me je pripeljala točno pred kavarnico.



Prvo sem presenetila Klaro, ki se je pripravljala na svoj nastop. Nekaj izmenjanih besed, potem pa je že izginila za vrati, iz katerih se je slišal pridušen zvok kitare in petje. Jaz pa sem v miru srkala čaj.
Hoteli so imeti zunaj, pa vreme ni držalo. Mislim, bilo je kislo. Vreme, namreč.
Med vsem se je prikazala tudi Žanin. Presenečena, najbolj kar se da. Pozitivno. Navdušena in vesela.
In potem sva klepetali. Zanimivo je kako se odnos drugače razvije, ko se enkrat znajdeš na drugem koncu Slovenije in nisi za "šolskimi" zidovi. Na koncu kar nisva nehali govorit in pripovedovat zgodbe. O fantih, o tem kako sta se spoznala, kako sva se in kako sta sploh prišla do kavarnice.
Res zanimivo. Še malinov sladoled sem dobila in uživala v vzdušju. Zvok kitare in Klarino petje.
Pričaralo se je vzdušje, ki bi ga z veseljem ponovila. Sicer sem si v tistem trenutku želela, da bi imela poleg sebe še nekoga, ampak sem se sprijaznila z realnostjo tiste situacije in raje še malo navdušeno klepetala.
Minute so se izgubile v času in kmalu je bila ura pol enajsto. Za tem pa skoraj takoj pol polnoči. Mene pa je čakala še cela pot do doma.
Ampak nisem prišla do doma. Sem se kar ustavila vmes.
Ni in ni šlo za spat. Matematične uganke in jutranja svetloba.

Sobota. Generalno čiščenje je bilo na vidiku. Starša sta se vrnila ta dan in je bilo potrebno vsaj približno spravit vse v res. In tudi sem. Do časa.
Za dobrodošlico ju je pričakal ježek na vrtu. Prikupna mala živalca. Mislim, da se nas je malo bal, ko smo vsi z navdušenjem strmeli vanj in se je pretvarjal, da ga ni tam. Ampak, če je bil pa neizmerno prikupen.



Nedelja. Ježek se je vrnil. Ravno v času kosila se je zopet pojavil na vrtu. Pravijo, da če ti pride jež na vrt, da prinese srečo v družino in hišo.
Turnir. A veš tisti moment, ko brat dobi na pokru vstopnico za nedeljski "sandejmiljon" turnir in se vsi najavijo pri nas doma. Skratka na koncu je to tako izpadlo, da je on igral in imel reci piši šest gledalcel/navijačev/vzpodbude. Veselja je bilo hitro konec, saj je izpadel že prej kot po pol ure. Hecno. Toliko o tisti zgodbi o sreči.
Smo potem vse skupaj izkoristili za dve igre activityja. Obakrat sva slavila zmago. Enkrat v ekipi še z bratom, drugič pa sama. Premagala vse tri.
Ja no, kar dober tim sva.

Kodaline - High Hopes


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Spontan izlet: Bovec
Vale
Prvi sneg kar oktobra
Turnir iger
LinkWithin
avtorica Kaja Zalokar objavila ob 23:48 0 x komentirano
Oznake: dogaja, dvojina, fotografija, igra, izlet, luštno, obisk, potepanje, razmišlanje, srečna 
 
SAMOSTOJNOST MOJIH LET
24. - 27. junij
Ponedeljek. Vožnja gori doli. Dobesedno. Zjutraj sem se prvo spravila razvit fotografije v Kranj. Torej - Kranj prvič. Nesem razvit, mi reče, da imam 20 minut. Se zapeljem do Savskega otoka v Muller, malo firbcat, malo, ker nekaj rabim. Skratka zadržim se ravno tako dolgo, da sem po dvajsetih minutah prišla tja nazaj in je bil paketek zame že pripravljen. In priznam, da so fotografije res izgledale boljše kot na računalniku. Prav veselje jih je imeti pred seboj v roki.
Potem peljem brata v šolo po spričevalo. Ker je ravno toliko kazalo in bilo slabo vreme, da ni šel s kolesom. Ok. Se ga usmilim.
Naredim celo zmedo tam pred šolo, ker sem se mogla trem umikati in sem se na koncu znašla za zapornico in čakala, da se kdo pripelje in me reši muk. No, nisem bila prav dolgo tam, ker me je nekdo precej kmalu spustil ven. Po tistem, ko sem se mu mogla seveda umaknit.
Dobim sms. Grem domov, ker je rekel da bo trajalo.
Pokliče čez nekaj časa. Grem nazaj ponj. To upoštevamo kot Kranj tretjič, taksi drugič.
Ok. Pojemo kosilo. Brat gre na trening, jaz s psom.
Kliče naj ga pridem iskat. Ga grem iskat. Kranj četrtič. Taksi tretjič.
Potem najhitreje vse pospraviva in rečem, da ga res še enkrat peljem, če mi pospravi in posesa svoj del. No, na koncu sva imela pospravljeno, jaz sem Kranj videla petič in brata peljala četrtič. Prišel ni noben, ampak sem pa obsedela in gledala igro pokra.
Dočakal je to osemnajst, ja.



Torek. Praznik. Vse je šlo počasi. Jaz sem na rezalnik zrezala črke in vse skupaj zlimala. Malo sem sicer vse skupaj zapacala, ampak s končnim izdelkom sem bila zadovoljna.
Dan za dnem: svetloba.




Sreda. Imam izpit, da oddam to in dobim še vprašanja, za katera tekst sem premlevala zadnje tri dni.
Najprej pa še kosilo in šoping v ljubljanskem nakupovalnem središču. Dobila sem prav prikupno rojstnodnevno darilo s precej manjšo zamudo, kot lansko leto.
Lila kanglico, lanternico, vrtnarske rokavice in rožice. Res sem bila navdušena in če me je kdo videl hoditi naokoli z vijolično kanglico, sem bila verjetno res jaz.
Nadlegovanje kelnarja. Iskanje pikčaste bele obleke. Črna je bila preveč "običajna". Ja. To.
Ne vem kako, ampak naenkrat je bila kar toliko ura, da sem morala biti čez pol ure že na izpitu, jaz pa sem ravno iz parkirišča odpeljala avto.
Sem mislila, da bo dlje trajalo, ampak sem do časa prišla do faksa.
V tistem, ko sem stopila ven iz avta pa se je tako vlilo, da sem bila za tistih nekaj metrov od avtomobila do vhoda čisto premočena. Z dežnikom vred.
Na srečo je izdelek ostal suh. Prebrano nekje v glavi in sem odgovorila na tista tri vprašanja in se po hitrem postopku odpravila domov. Komaj sem s kakšnim spregovorila besedo. Samo prišla sem. Odpisala in šla. Šla na obisk. Do tam, kjer sem zadnje čase precej pogosto.
Pri njem sva na sedežni. On igra kitaro, jaz se izležavam poleg njega in uživam v zvoku. Odloži kitaro, pograbi mene in me nese v prostor za naslednjimi vrati.
Mislim, da sva potem tisto jutro razpravljala o tem, da si je pogledal film Petelinji zajtrk.



Četrtek. Znova se znajdem v Cityparku. Doma sem sicer zakuhala štalo, ker sem bila samo za krajši čas doma. Ampak ne tako dolgo, da bi še psa peljala ven in sem ga prepustila bratu. Malenkost sem se uštela s časom.
Najprej sem se dobila z Ashley. Na sladoledu v Rustiki. Ko smo prišli do dejstva, da spenjeno mleko v angleščini opiše predvsem izraz "foam", je bilo vse precej lažje.
Na koncu sva stali pred odhodom in se poslavljali. Tokrat za res, ker se po dveh letih vrača nazaj domov in če bi trajalo še minuto dalje bi se obe na licu mesta zlomili. Obljube za skype, da se slišimo in smo na vezi, pa ostajajo. Imam občutek, da jo bom še videla.
Potem pa sem šla v Kristalno palačo na razstavo. Grafrik. Moji bivši kolegi/sošolci iz NTF-ja so priredili razstavo. Pa sem šla malo pogledat to otvoritev, da bi videla znane obraze. In na koncu je bilo: "O, Kaja… kako si? Kje si sedaj? Kaj počneš?". Vsi presenečeni. Pozitivno. Nekateri so še nekaj slišali o mojem pisateljevanju, z drugimi sem se na kratko izmenjala par besed. Potem, ko sva se s sestro ene izmed sošolk zaklepetali, smo si zadali, da gremo nekam na pijačo, če ne jest. Veste, da je v BTC-ju vse odprto zgolj do osmih? Mislim, vsaj tam, kamor smo mislili iti.
Na koncu smo končali v Trnovem. Na pici. Kokakoli in jabolčnem soku z vodo.
Družba se je iz šestice povečala na osmico. Po večerji se prileže sladice in zakaj ne bi šli na sladoled v Cacao. In trije avtomobili so se srečali v garaži pod Kongresnim trgom. Ni bilo ravno vroče, ampak sladoled - temna čokolada z malinami, je bil božanski. Grele pa so svečke na mizi.
Nazaj pa po moj avto pred Kristalno palačo. Jaz pa domov.

Foreigner - I Want To Know What Love Is


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Crkljanje
Adrenalinsko lovljenje vlaka ob pol enajstih
Dan pred jutrišnjim
Tedensko poročilo drugič
LinkWithin
avtorica Kaja Zalokar objavila ob 23:11 0 x komentirano
Oznake: dogaja, dvojina, faks, fotografija, kosilo, potepanje, razmišlanje, sladkanje, srečna 
 
PREOSTANEK TEDNA Z VIKENDOM ZA POLNOLETNOST
20. - 23. junij
Šla sem skozi svoje fotografije. Nabralo se mi je 100 GB čisto odveč fotografij. Pol preveč. Dobesedno. Druga polovica pa je verjetno tudi odveč, ampak se le spomniš kakšnih trenutkov, ko jih pregleduješ. Se nasmehneš in greš naprej.
Skratka za prihajajoč izpit za predmet Fotografija sem si morala izbrati temo oziroma vsaj nekaj kar bi povezovalo serijo od deset do dvajset fotografij. Najboljše dvanajst. 
Res, res pojma nisem imela. 
Tisto, ko že obupano v ne-vem-katero pregleduješ prevečkrat videno, sem našla vzorec. Našla sem svetlobo. Dobesedno. Res je, da se večkrat zgodi, da slikam sonce, žarke ali tam njene vmes. Kako ji uspe prodreti do najmanjšega kotička.
Pa sem jih nabrala nekaj. Jih zbrala.
Prespala prvi dan. Pogledala. Premešala.
Prespala drugi dan. Se sprijaznila z usodo. Jih razporedila. Prišla do dejstva, da še enkrat prespim . Potem pa sem malo predolgo spala. Mislim tisto soboto sem zamudila, ker so imeli samo do dvanajste odprto, to sem se pa spomnila, ko je bila ura že krepko čez poldne.

 

Ne skrivam ravno nenavdušenja nad pajki, ampak me impresionirajo pajkove mreže. Te spletene mojstrovine, ki so dobro opazne, ob svetlobi zahajajočega sonca in žarkov, ki prodirajo skozi drevesne krošnje ravno nanje.



Sobota je bila malenkost stresna. Starša sta se odpravljala na morje. Kar nekaj časa. 
Te dnevi, ko je potrebno vse spkairati, te dnevi odhoda, so kar kritični. Vedno bi vse imel sabo. Konec koncev pa greš na dopust.
In se je ozračje rezalo s škarjami, se je pomahalo avtomobilu, ki je izginil na glavno cesto.
Še vedno pa ni bilo konca, saj sem prejela tri klice preden sem dobila sms, da sta prispela.
Prvič je šlo nekaj okoli loto listka. Drugič sta sporočila, da radio dela, ampak je klima šla. Z radiom smo imeli manjši problem, ker je zablokiral, ko smo menjali akumulator. Preveč zaščiten avto. Toliko, da se še sam sebe ustraši. Tretjič sta klicala, da sta se skuhala, našla mehanika, je uredil in se peljeta v malo manjši vročini naprej.
Potem pa smo jima dali čas, da sta se lahko spočila za cel teden.
Brat je praznoval svojo osemnajstico. Jaz pa sem večer prebila doma. Pojma nimam kako se je iztekal. Držala sem pesti in z upanjem na najboljše zaspala. Ko sem nehala osveževati stran in se nehala zbujati ponoči.




Dobili smo novo metlo. Oziroma pol metle. V Bitnjah je bil pravi žur, jaz pa sem bila pokonci že precej zgodaj zame, saj so sledili jutranji sprehodi. Kuža je rabil iti ven.
Saj sem mu poskušala ustreči. Srečala nekaj pasjih prijateljev in se znašla doma.
Še zaspat nisem mogla nazaj, ko me je vse skupaj precej zbudilo.




In je šla še nedelja mimo. Tudi velika luna z njo. Mi pa smo se igrali monopoli. Oziroma jaz sem ga zamudila, saj sva se s psom obirala naokoli.

Djomla KS & LuckyStars feat. Vertify - Gajba Puna Piva







SOBOTA, 06. JULIJ 2013

ADRENALINSKO LOVLJENJE VLAKA OB POL ENAJSTIH
16. - 18. junij
Pa se vrnem kar nekaj časa nazaj. Še v sredino meseca junija.
Eno izmed nedelj se je dogajalo na Brdu. Ja, na tistem protokolarnem Brdu pri Kranju, kamor pripeljejo vsakega uglednega gosta, ki se ustavi v naši deželi. No, to imam dva ovinka proč, pa v resnici še nikoli nisem bila znotraj ograde. Vedno samo okoli.
Bila je prireditev - nekaj v zvezi s Zoisom in cvetlično razstavo. Še sama ne vem točno kaj je bilo, bila je samo super ideja, da greva z mami vse to pogledat. Mogoče bi šle lahko še na vožnjo s kočijo. To se zdi vedno dobra ideja tudi, če ne zadaneš ravno na loteriji.
Bolj kot vsi cvetlični aranžmaji, so me fascinirali tisti sprehajalci, ki so želeli pokazati duh časa v času Zoisa in so se oblekli v dolge obleke, suknjiče in klobuke, ko smo se mi na soncu kuhali v kratkih hlačah in majicah na naramnice. Moram priznati, da bi nosila te veličastne obleke, ki so bile za en takšen fensi nedeljski sprehod. Ravno do Račjega otoka, kjer se naj bi odvijala poroka. Zaigrana. Za stoletje ali dva nazaj. Pa sem bila totalno razočarana, kot tudi mati, ker se je nevesta prikazala v čisto "navadni" poročni obleki. In potem sva kar šle. Grozno!
No, to je bilo v nedeljo.



V ponedeljek sem morala v Ljubljano, ker sem imela popoldne izpit. Napisala sem tri strani. Upala, da bo dovolj. Na koncu sem tako notri padla v nakladanje, da se mi je kar pisalo. Pa sem potem močno upala, da sem vsaj temo približno zadela. Saj sem ta izpit kasneje tudi naredila. Tako, da mi je očitno res kar šlo.
Najhujše je bilo potem, ko sem vlak zamudila za slabih pet minut. In sem čakala. Čakala. Čakala. In tisti dan se mi res ni dalo, ker sem vedela, da je do naslednjega še dobra ura. Ker takoj, ko je ura več kot pet, so na sporedu samo še štirje vlaki do pol devete zvečer.
In potem se načakam. Ura kaže samo še tam nekje med desetimi in petimi minutami do odhoda, ko dobim telefonski klic. Saj sem bila vesela, ampak želela sem si samo, da bi bilo konec. Da bi bila vsaj na poti, če ne doma.
Ne! Kaj naredim. Po eni uri čakanja na vlak, se strinjam, da bi ga vseeno rada videla, da je večerja pri njem odlična ideja. In ja, zapustila sem vlak pet minut pred odhodom. Po eni uri čakanja. Bravo!
Ampak so me te misli minile v trenutku, ko sem zagledala tisti znan bel avto pred seboj in z nasmehom, ki se je razlezel čez obraz, je vse ostalo izpuhtelo.
Bila sem fina gospodinja. V novi kuhinji sem se spoznala s pečico, ko se je moj znašel in odšel en krog teči. Tajming sva imela kar precej usklajen, saj je bilo res narejeno, ko je prispel domov. Krožnik pa prazen.



Torek zjutraj je bila akcija. No, ne takšna. Skratka. Ups, nekje vmes se spomni, da mora biti ob enajsti uri v Trzinu. Ura je odbila ravno deseto. Pa začneva ugotavlati kdaj imam jaz vlak. Vem za tistega ob pol enih, za prej nisem bila prepričana, ker so bili ponavadi, in so še vedno, ob takšnih prezgodnjih urah, da se nisem ukvarjala. Ob pol enajsti je eden. Kazala je minuto čez deset. Spogledala sva se. Skratka v naslednjih dveh minutah sva že sedela v avtomobilu in se odpeljala iz garaže. Prvi semafor rdeč. Standard. Potem pa takšen preobrat, da bi človek rekel, da sva se znašla v filmu, če ne vsaj v kakšnem romanu, kjer je vse mogoče. Zelene! Zelene, vse do zadnje. Naslednja, ki je bila rdeča je bila tista preden prideš na postajo.
In na koncu, sem ujela vlak. Za dve minuti.
Bilo je kot v filmu. No, če bi bilo kot v filmu bi prehitevala vse skupaj, vozila skoraj po nasprotni strani in čez rdečo v križišču. Ni bilo nič takšnega.

Mr. Mister - Broken Wings


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Samostojnost mojih let
Kasaja
Toast pižama
Adrenalin
LinkWithin
avtorica Kaja Zalokar objavila ob 22:21 0 x komentirano
Oznake: dogaja, dvojina, faks, fotografija, potepanje, razmišlanje, sprehod, srečna 
 
PETEK, 05. JULIJ 2013

ZAENKRAT NAJDENA
Zgubila sem se popolno in popolnoma. Obtičala sem nekje med Ljubljano in Kranjem. Ujeta v zadnje izpite, krajše izlete in prevažanja gor in dol.
Naredila sem si krajši oddih od pisanja, ker me je tista petica malenkost prestrašila in sem tako dolgo globoko dihala, zajemala sapo in se pomirjala.
No, v resnici sploh ni tako zelo hudo, samo fino je pretiravati in se igrati z besedami in pisanjem.
Sedaj si lahko oddahnem do tam nekje približno druge polovice septembra, ko se moram pojavit na faksu, ker je prišlo do ene velike zmede, ampak vsi smo po malem krivi. Predvsem pa jaz, ker nisem bila toliko pridna, da bi oddala takrat kot sem mogla. Potem pa so se stvari samo in preveč zakomplicirale.
Nekam si bom označila, da moram vse storiti takoj! Drugače pride do nepotrebnih, odvečnih komplikacij, ki mi niso pri srcu. Daleč od tega.
Vračam se nazaj v svet besede, ker mi je ta svet ljub. Ima prav posebno mesto in ga ne zamenjam zlahka. Samo na vsake toliko ga malo pustim na strani, da ko pridem zopet nazaj do njega ga zaobjamem z večjim in večjim veseljem.
Priznanje sebi. Rada pišem.

O vseh ostalih dogodivščinah, ko me ni bilo. V kratkem.
Moram jih dokumentirati. Za sebe. Da ne pozabim.

Tabu - Hvala za ribe



Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Knjiga na tleh
Lama
Pet let
Lupinar
LinkWithin
avtorica Kaja Zalokar objavila ob 20:43 0 x komentirano
Oznake: blog, razmišlanje 
 
TOREK, 18. JUNIJ 2013

PET LET
Ste vedeli, da je danes pet let odkar sem napisala prvo objavo.
Sama sem skoraj pozabila na ta datum.
Pet let torej. In tisoč šesto oseminsedemdeset objav.



Olly Murs - In Case You Didn't Know


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Knjiga na tleh
Lama
Tisoč petstota
Štiri leta
LinkWithin
avtorica Kaja Zalokar objavila ob 22:32 0 x komentirano
Oznake: blog, razmišlanje 
 
SOBOTA, 15. JUNIJ 2013

ČRNA MAČKA ČEZ CESTO IN ČOKOLADA NA LEVI RITNICI
Luštno zapolnjeni so kakšni dnevi vmes. Ker, ko se dogaja, se dogaja na polno.
Včeraj je bil kar pester dan.
Zjutraj sem bila že na kavici v Zbiljah. Z Melisso. No, na čaju v Zbiljah.
Predno se vrne nazaj domov, sva našli eno časovno luknjo v najinih urnikih.
Kratko ampak luštno.
Dala sem ji navodila, da se dobiva na končni od enke in jo presenetila, ko sem jo z avtomobilom čakala tam. Praktično, ker lepo pridem z avtoceste, njej enica pelje ravno izpred hostla.
Presenečenje uspelo. Z luštnim jutranjim razgledom. Oaza miru. Čisto malo ven iz Ljubljane.



In ker sem bila že ravno v Ljubljani, z avtom, je to odličen odgovor, da se oglasim na obisk. En kratek in sladek obisk. Oba sva se strinjala, da je bila luštna odločitev.
Za eno podaljšano ležanje v postelji. Čeprav sem bila sama že nekaj časa pokonci. Ampak sem predlagala eno rundo crkljanja.

Skočila sem še v Leclerc, ker sem upala, da imajo večjo izbiro Clippers čajev, pa so imeli samo tiste, ki sem jih že zadnjič v trgovini videla. Vseeno sem vzela beli čaj s pomarančo, ki je odličen. Pa še nad embalažo sem navdušena. 
Da imam čaj.

Potem pa domov. Pa po vročini v bližnjo trgovino, ker sem pekla lazanjo. In še čokoladno pito oziroma dve.
Vse skupaj je potekalo nekako tako. Naredi testo. Ga ohladi in izkoristi priložnost za trgovino. Segrej pečico in si naredi malenkost prostora na pultu, da lahko vse skupaj razvaljaš. V tistem, ko oblikuješ in daš peči, nareži čebulo in jo popraži. Naredi omako za lazanjo. V tem se testo lepo speče. Nato začnem po plasteh vse skupaj zlagati in segrevati sladko smetano s sladkorjem za nadev. Lazanja se peče. V smetani topim maslo in čokolado. Vmes ribam še sir. Vse skupaj vlijem na testo in dam hladiti.
Tu pa nastane štala. Popolna štala.
Malce nerodno sem stvari dala v hladilnik in se mi je še tekoča čokoladna zmes polila znotraj hladilnika. Priložnost za celovito čiščenje. Povsem po nesreči.
V drugo je šlo boljše. Zmanjkalo pa je časa za pomivanje posode, ki se je nabrala, saj je bila tudi lazanja že gotova.

Vzela sem si čas, računalnik v naročje in malo brskala za različnimi stvarmi, ko se mi je predvajal posnetek Tony Awards. Tista Pepelka in Fantom iz opere, sta mi izgledala še najboljše. Saj so bili otroci zelo navdihujoči, ampak mi je nadležno poslušati pesmi s temi "glaski".

Potem pa nazaj v Ljubljano. Na en rojstni dan.
Še prej pa sva si vzela v izi, presenečeno sem odkrila, da so se od nekje pojavile luči.
Luštno smo se imeli. Ura za darilo je izgledala super. In pita je bila nasitna. Nikjer se ni poznalo, da jo je malo manjkalo in prevoz le-te v Ljubljano me je prav nasmejal, ko se je vozila po škatli na izvozih in uvozih na avtocesto.

Ključi so se izgubili v avtomobilu. Tisti z rdečim avtobuskom iz Londona. Konec dober, vse dobro in vožnja ob zvokih slovenskih melodij na radiu. In zvok kitare malenkost kasneje.

Novo jutro. Nov dan.
Enkrat me je zbudilo dejstvo, da je odeja izginila. Drugič me je zbudilo vrtanje iz zgornjega nadstropja. Tretjič me je zbudil moj telefon.
Postopek priprave čaja. Postopek čakanja, da se malenkost ohladi. In potem je bil ravno pravšnjih temperatur. Dobro tempirano.
Makaronov ni skoraj nikoli preveč, ker se vedno nekako porabijo in z zanimanjem sva padla v gledanje serije House Hunters: International. Ampak tista hiša iz Čil, ki je nista vzela, je zgledala prav hudo.

Domov za dve minute. Vzamem preostanek pite. Pomijem vetrobransko steklo in grem proti Domžalam. Dolgo že nisem šla v to smer.
Mythbusters maraton. Sprehod. Čokoladna pita je končala na mojih kavbojkah iz Lidla, nekje. Maline in topljiv sladoled. Vmes med vsem pa dobra playlista.

Frankie Cocozza - Embrace


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Ena čokoladna
Veliko mesto
Poletna različica pite
Sladkarije
LinkWithin
avtorica Kaja Zalokar objavila ob 23:51 0 x komentirano
Oznake: američani, dvojina, fotografija, izlet, kosilo, potepanje, razmišlanje, serija, sladkanje, uživanje, čokolada 
 
ČETRTEK, 13. JUNIJ 2013

TEDENSKO POROČILO DRUGIČ
Nadaljujem svoje povzemanje tedna, ko sem se zgubila. Vsaj s področja interneta sem izginila.
Skratka uspelo mi je dokončati projekt. Pralni prašek. Peribox. 
Naredila sem še predstavitev in šla v Ljubljano.
Ne maram avtobusov. Še prestopati sem morala vmes. Luksuz na vrhuncu.
Ampak sem pa šla na faks. Srečala sošolca, ki je sicer bil tam že lep čas. Edini. Tako, da sva začela kar sama. Potem pa so se počasi nakapljali. 
Med vsem sem izvedela še zanimiv podatek, da imam sošolca, ki je doma samo čez most, na drugi strani "hriba". Zanimivo.
Pralni prašek za moške. Takšne z metujčkom in v smokingu. Reklcu. Obleki. Kakorkoli.

V naslednjem trenutku sem bila doma. V petek. Vsa zaspana in sem odspala dvakrat po dve kitici in potem sem šla še zares spat. Medtem me je dvakrat zbudil, ko me je klical. Vendar se nisem dala. Vsaj ne tako zelo preprosto.
Dobro je delo. Ampak proti glavobolu še vedno ni nič pomagalo, saj je še zjutraj vztrajal z menoj.

Pa sem šla na vikend na vrt in v oazi miru uživala pod jablano. JK Rowlning mi je družbo delala in njen nov roman. Zaenkrat sem popolnoma zmedena, ker dejansko ne vem kdo je kdo v zgodbi.
Okoli mene so naredili piknik, spekli na žaru in smo se dodobra najedli.




Čez vikend so potekali tudi družinski turnirji remija in Catana, ki so se z moje strani končali precej klavrno, jaz pa sem cel čas držala pesti. Vsaj to je šlo malenkost bolj optimistično. Upala sem in mu želela, da mu gre temboljše.

Da je bila situacija je potem izpadla kot da bo volk sit in koza cela, saj je tako prišel prej domov, jaz pa k njemu na obisk. V moji sprani oprijeti rdeči obleki, za nagrado.
Še vedno menim, da so ženske kratke hlače pri pižami prav butasto narejene in imam zato rajši moške boksarice. Definitivno.

Ponedeljek se je malenkost razvlekel. Po vsem bujenju, zbujanju, prebujanju in oblačenju, se je potem vrnil nazaj v zavetje postelje. Za eno malenkost.
Potem pa sem se jaz pretvarjala, da sem pridna, ko je on gledal serijo in mi igral kitaro. Nekako sem se močno trudila, da bi obdržala koncentracijo. Sploh nisem vedela, kako zelo me zvok kitare poleg mene dekoncentrira. Neverjetno.
Projekt je moral biti narejen za naslednji dan. Saj mi je potem vse skupaj uspelo. Pa še kosilo sem skuhala. On je šel v nabavo, ko sem jaz ustvarjala. Jaz sem skuhala. Pa je še pomil, ko sem mogla iti na predavanja. Super načrt.
Nekaj smo se "igrali" in fotografirali v studiju. Potem pa smo vzeli neonke in šli na svoje. Zanimivo popoldne.



In prišla je sreda, ko sem zjutraj hodila do kopirnice in nazaj. Najprej sem šla sprintat drugi del. Prvega sem že zvečer na domačem tiskalniku, ki je prenesel odtenke modre in zelene, sivine pa so mu bile popolnoma tuje. Dobila sem vse potrebno, ampak ko sem prišla domov sem na fejzbuku prebrala, da je sošolec delil, da mu je profesorica odgovorila, da moramo tudi zanjo printat. Pa avto pod noge in še enkrat v kopirnico. Malo sem rezala, strigla, lepila in sestavila skupaj vse potrebno. Precej bolj zimprovizirano in ne ravno tako kot sem si zamislila, je pa kar v redu izpadlo.
Kozovc. Melanom. Peribox. Znamko pa sem že takrat oddala.
Tako pa smo.


Print na print. Pogača.

Danes pa še zadnje predavanje iz fotografije ali nekaj temu podobnega. Predvsem nekaj temu podobnega. Žgalo je sonce in nabirala sem kamilico na vrtu. Letos sem bolj odločena glede domačega čaja.
Popikana pa sem od komarjev, ko sem naredila dobro delo in zalila vrt. Dejansko imam veselje to početi. Predvsem, ko sem kot majhen otrok na koncu vsa umazana od zemlje.
Pestro.

The Rolling Stones - (I Can't Get No) Satisfaction


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Tedensko poročilo prvič
Maj me je pojedel
Trdnjava
Krk
LinkWithin
avtorica Kaja Zalokar objavila ob 22:45 0 x komentirano
Oznake: dogaja, dvojina, faks, fotografija, instagram, razmišlanje, srečna, vrtnarka 
 
TEDENSKO POROČILO PRVIČ
Konec predavanj. Končno. 
Končati bo morali že prejšnji teden, pa se je malenkost zavleklo. Le eno tedensko malenkost z dvema predavanjema fotografije.
Nisem utegnila pisati. Eno je, ker sem v brez-internetnem obdobju našla izgovor sama pri sebi, da mi tako ali pa tako "ni treba". Potem pa sem bila toliko notri v projektih in dokončevanju, popravljanju in obupavanju. Da sem bila na koncu čisto suha in nobene besede ni bilo več za ožeti iz mene. Super prispodoba, jej zame. In sarkazem na vrhuncu.

Da se sicer opomnim kaj vse se je nabralo v tednu in še malo. Končala sem nekje zasanjano.
Pravzaprav sem dobila še eno prikupno, pozorno rojstnodnevno darilce. Oziroma del darilca?
Dobila sem pikčaste štumfke. Nogavice. Pa sploh ni Miklavž.


Pikice pokice.

Tisti prejšnji četrtek sem imela pester.
Imela sem še polne roke dela za kolokvij naslednji dan, ker sem se ujela v lastno zanko, ampak se jo je dalo malenkost razrahljati, ko se je en dodaten dan našel vmes. Pa sem jo kljub temu še sama malo raztegovala in zategovala obenem.
Obljubila sem pijačo, kosilo in še eno. Ali nekaj. Skratka ura me je ujela pri popravi in pripravi projekta in sem šla v Ljubljano. 
Klasično na vlak. Klima ubija.
Najprej pijača. Priročno blizu železniške.
Saj bi rekla, da grem na kavo, kakor rečem vedno, ampak jo nikoli ne pijem. Ostajam zvesta čaju. Z barvnim imenom. Ampak imeli pa sva debato o tem, kako gremo vedno "na kavo" in kako se jo je ona kljub vsemu navadila piti. Jaz ji še vedno nasprotujem. Pa mi noben ne da kakšnega pretiranega miru pri tem. Vedno v zraku ostane vprašanje - ne piješ kave?
Ne. Ne pijem kave. Hvala.
Skratka trači takšni in drugačni, ki se naberejo po mesecih oziroma v tem primeru je bilo zgolj nekaj tednov, ampak pred tem je minilo veliko večje časovno obdobje, ko se nismo videli.
Po vseh sms-ih, klicu in slabem prebiranju. Se na koncu zgodi, da se nama pridruži še druga prijateljica, ki naredi krajši predah med učenjem.
Sedaj je tisti nadležen študentski čas - izpitno obdobje. Vsi jamramo, nobenemu pa se nič ne da.


Vdih, izdih in kamilice za mirne živce.

Po tem, ko sem pogledala na uro, je bila že toliko, da sem letela na drugi "zmenek" tega večera. Šla sem na rojstnodnevno kosilo z mojima ameriškima prijateljicama. Ena izmed njih je tudi praznovala prvo soboto v mesecu, malenkost pred menoj. Tako, da smo končale v Šestici, kjer imajo po peti ure vse pol ceneje. Luštno.
Pa še lazanja je bila dobra.
Klepet na dolgo in široko. Izmenjava luštnih darilc. Predvsem sem bila zelo vesela pisemc, voščil, kartic z lepimi in vzpodbudnimi besedami. To je tako preprosto, da skoraj ne more biti lepše. Rada imam sporočilca, pisemca, kartice, razglednice in podobno.
Čeprav se mi zdi, da moram to še malenkost bolj poudariti.


Želja za vsako štiriperesno deteljico, štiriperesna deteljica
za vsako željo. Thank you Ashley and Melissa.

Cacao pa je gostil del projekta imenovan Story of the Soul. Tokratna tema - satisfaction. Zgodba duše: Zadovoljstvo.
Skratka v zgornjem nadstropju se je zbralo kar nekaj ljudi, toliko da smo zasedli vse naokoli. Po tako dobrem kosilu dejansko nisem imela prav nobene želje po sladoledu. Pri meni je ta želja že tako redkejša, kot pri večini populacije, ampak sem jo uspela še dodatno zmanjšati. Zanimivo.
No, na koncu smo razpravljali na podlagi odlomka iz Velikega Gatsbija, še enem intervjuju in pesmi (I Can't Get No) Satisfaction. Kaj nas pravzaprav osrečuje in ali mislimo, da nas kaj lahko popolnoma zadovolji? Večina pomisli na seks, ne?

Skratka. Ravno po koncu pa sem bila spet na poti. Po dobri stari poti proti železniški postaji, da ujamem še zadnji potniški vlak, ki odpelje proti Gorenjski ta dan.

In to je bil samo četrtek.

The 1975 - Chocolate


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Tedensko poročilo drugič
Trdnjava
Krk
Kam gre zajček
LinkWithin
avtorica Kaja Zalokar objavila ob 22:44 0 x komentirano
Oznake: američani, dogaja, dvojina, faks, instagram, kavica, razmišlanje, srečna 
 
SREDA, 05. JUNIJ 2013

KOKAKOLA Z MOJIM IMENOM
Lahko nadaljujem sladkobno včerajšnje prijetno vzdušje. Prav luštno se je razpletalo. Ujeta sem bila v nekaj čudovitega. Malo zasanjana, da me je bilo potrebno uščipniti, da sem ugotovila, da ne sanjam ali gledam življenja nekoga drugega.
Skratka dobila sem večerjo. Okusno rižoto. Kozarec vina.
Posladek v obliki sladoleda in marmornatega kolača, ki sem ga prinesla.
Še boljše se je nadaljevalo in stopnjevalo. V roke je prijel kitaro, jaz pa sem bila očarana in ujeta v trenutek.
Pač od tu naprej že nimam kaj dodati. Bila sem začarana. Bilo je čarobno, bilo je sanjavo in romantično. Že skoraj toliko, da sem res mislila, da sanjam. Da tega ni pred menoj.
Luštno mi je!

Postajam malo zmedena glede dogajanja v enem dnevu, ker se mi ali toliko dogaja ali pa toliko že opravim in sem na različnih koncih in se potem zdi vsekakor več kot samo en dan.
Ker danes se nisem zbudila doma in sem bila dopoldne doma. Potem sem se delno učila, delno pojma nimam kako je šel čas tako hitro mimo. Pa sem bila že ponovno v Ljubljani. Opravila z izpitom. In potem sem bila že kar naenkrat spet doma. In nato me je mati vzela s seboj v trgovini.
In mi ni bilo čisto jasno, ali sem že danes zalotila brata, ko je šel s psom v trgovini, ali je bilo to mogoče že kakšen prejšnji dan.
Čisto zmedena sem. In potem zagledam svojo posteljo in se mi zdi, da sem resnično zmedena.

Zadnje nekaj časa sem v gibanju. Razpeta. Večkrat na dan v Ljubljani. Hecno. Delim tudi gospodinjske nasvete in prejemam najboljša darila za rojstni dan. Danes je šel nasmeh okoli ušes, ko sem v rokah držala ročni mešalnik. Noro.
Mogoče, bi se pa res uščipnila. Kmalu bo prelepo.

"Meni so moje dlake bolj všeč kot tvoje." Kaj naj si mislim, ko pridem skozi vrata in slišim to?
Na koncu smo se vsi nasmejali, saj je res bizarno vse skupaj slišati in vzeti iz konteksta za katerega trdijo, da ga pravzaprav sploh bilo ni.

Z materjo sva šli na pico. Na študentski bon sva se obe najedli, pa še najboljšo pico sem jedla. Ki je bila še toliko boljša, ko jo je bilo ravno prav. Polovica. Pretiravanje že pokvari vse skupaj.
Še en krog po nakupih in se ura bliža deveti. Pa je šel dan mimo. Ves vesel kuža pa naju pričaka doma.

Justin Timberlake - Mirrors


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Dva dva
Tista evrovizijska sobota
Vale
Njegov glas
LinkWithin
avtorica Kaja Zalokar objavila ob 23:10 0 x komentirano
Oznake: dogaja, dvojina, faks, kuža, razmišlanje, srečna, uživanje 
 
TOREK, 04. JUNIJ 2013

DVA DVA
Torej dvaindvajset.
Vse najboljše meni, potemtakem.
Še eno leto naokoli še en kup voščil in najboljših želja. Verjetno obstaja rekord dneva, vsaj na področju kolikokrat sem izrekla besedico 'hvala'.
Ker res, hvala za vse izrečene želje.



Lep razgled na okenski polici. Rojstnodnevni nageljčki.

Verjetno se mi je zgodilo prvič v življenju, da sem prišla v knjižnico in so imeli knjige, ki sem jih hotela. Mislim, še tiste nad katerimi sem obupala že pred časom.
Sedaj imam na izposoji Ernesta in Tinko. Ko sem kot majhen otrok odšla iz otroškega oddelka, je bilo povsem na mestu. Potem pa imam še mojega priljubljenega japonskega avtorja - Murakamija z njegovim romanom oziroma prvima dvema knjigama. Pa še gospo Rowlingovo sem si sposodila, tokrat mi ne bo družbe delal Harry Potter in njegovi prijatelji, ampak še ne vem kdo. Nekdo v nadometnih volitvah.
Od kdaj je parkirišče za Storžičem zasebno in za plačat?

Pekla sem. Marmorni kolač. Prejemala voščila. Na pol delala na predstavitvi. Psa sprehajala. Pozdravila mamo in ata, ki sta prišla ravno, ko sem se odpravljala v Ljubljano.
Facebook so mi malenkostno zasuli s sporočili.

Po tistem, ko sem vse podkupila na faksu pri moji predstavitvi, sem se čisto potiho izmuznila skozi vrata in vzela moj avto, ki me je pridno čakal na parkirišču in šla na drug konec Ljubljane. Pravzaprav je bilo tam konec Ljubljane, če smo že specifični in se ob enem igramo z besedami.
Skratka stopila sem v čisto filmski romantičen prizor svojega življenja.
Predstavljajte si - pogrnjeno mizo za dva. S kozarci za vino. Svečke. In fanta, ki vam za štedilnikom kuha oziroma ravno končuje s kuhanjem večerje.
No, dobesedno ta prizor sem ujela.
Noro.
Kot bi prav zares stopila iz resničnega življenja v film poln romantike.

Taylor Swift - 22


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Kokakola z mojim imenom
Dva kroga po obvoznici in zlati srčki
Njegov glas
Tista evrovizijska sobota
LinkWithin
avtorica Kaja Zalokar objavila ob 21:18 0 x komentirano
Oznake: dogaja, dvojina, faks, kuža, nagelj, razmišlanje, srečna, uživanje 
 
PONEDELJEK, 03. JUNIJ 2013

DO VRHA POLNA VOZIČKA
Sedaj vem, da je nakupovanje kuhinje zahtevna disciplina. Sploh če je šoping šport.
Kako samoumevne postanejo vse stvari v kuhinji in se sploh ne zavedaš koliko stvari v resnici potrebuješ, dokler ne začneš tavati po trgovini. In po tistih dveh urah se mi je že kar malo bledlo. Vse je postalo že bizarno. Ampak, da sem bila le v pomoč. Vsaj tisto malo.

Na faksu sem se prikazala z malenkostno zamudo, ampak v resnici nisem nič zamudila. Strpali so nas poleg vse gruče stolov. Na faksu samo mi in vsi stoli vseh učilnic.
Razmere za delovanje so vse prej kot idealne in dejansko sem cel čas prebila pred učilnico. In nisem mogla več. Šla sem in ujela vlak za domov.

Doma pa nageljčki, ki sedaj krasijo mojo okensko polico.

Olly Murs - Ask Me To Stay


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Ljudje za okenci
Dan pred jutrišnjim
Adrenalin
Srčast herpes
LinkWithin
avtorica Kaja Zalokar objavila ob 22:39 0 x komentirano
Oznake: dvojina, faks, razmišlanje 
 
NEDELJA, 02. JUNIJ 2013

KARIRASTA POPESTRITEV
Kdo se drugega junija zavije v "ta zimski" kopalni plašč in si obuje "ta tople" nogavice?
Saj imam res hlad malce rajši od vročine, ampak ne gre mi v glavo, kako lahko tako nihajo te temperature. Čeprav so mi mati povedali, da je bilo pred dvaindvajsetimi leti nekako podobno, ko je šla ona v porodnišnico v bundi.
Torej lahko sklepamo koliko bom stara v kratkem. Pojutrišnjem pravzaprav.

Danes sem na minimalnih obratih delovanja, ki vključujejo še vmesni počitek, ker sem malo onesposobljena. Vsaj tisti trenutek krča. Saj sem se ponoči zbujala precej tako, da sem prinesla notri s popoldanskim dremežem.
Ni bil ravno moj dan. Le večer je bil precej optimističen, ko sem po dolgem času zmagala igro Catana. In počutim se boljše.


Odtisi ritnic.

Včeraj pa sva se potepali v Ikei. Pa me potem zvečer ni bilo nič doma, ker sem šla takoj dostavit škatle, ki so mi bile naročene, da jih prinesem. Luksuzno.
Iz tiste trdnjave dan nazaj je kar naenkrat nastal simpatičen prostor.

Ikea! Navdušenja nad izletom ne skrivam. Kljub ovinkom. 
Z materjo sva se podali na najin "tipičen" izlet v Celovec. Najprej v Adidas, kjer še nisva videli toliko avtomobilov in ljudi in psov v trgovini. Malo pofirbcali, ampak nama nič ni padlo v oči. 
Tako kot še nikoli nisva bili tako hitro naokoli nakupovalnega centra v središču, da še parkirnine nisva plačali. Volk na majici. Pikasta kratke hlače. In zaloga spodnjih hlač.

Mesne kroglice! S konjskim mesom ali brez. Še vedno so odlične. In dejansko jih nisem instagramirala. Menda se tega še najbolj veselim. Ampak na koncu se je situacija tako razpletla, da sem dobila nadvse prikupno rojstno-dnevno darilo. Karirast stol. Iiii.
Tako, da sem potem doma sestavljala in razstavljala stole.
Šli sva pogledati za zavese in vrečke. Prišli ven z vrečkami, čajnikom in rožico. Pozabili pa na steklenice. Ups.
Kar se je izkazalo za precej dobro rešitev, saj sva v nadaljevanju in v naslednji trgovini čez cesto naleteli na veliko bolj ugodno ponudbo. Sicer sva na srečo že takoj odkrili najino slabo izračunavanje cene steklenico oziroma slabo branje nalepk. Vendar se je na koncu še vseeno izkazalo, da se nama nakup veliko bolj splača in še ravno kot naročeno so imeli nanje dodaten popust. Več sreče kot pameti, bi lahko rekli.
Sedaj imava na zalogi ducat steklenic za hrambo sirupov, saj vsi naši trije bezgi tako nadvse uspešno cvetijo, da komaj sledimo.

A ste že gledali posnetek iz britanskega šova talentov, tisto s sencami? No, sedaj je za pogledati še polfinalni nastop. Gane te.




PETEK, 31. MAJ 2013

TRDNJAVA
Spuščala sem se po stopnicah navzgor. A ni zabaven stavek? Tako prikupno protisloven je.
Skratka včeraj sem se hodila navzgor po res lepem v čas ujetem stopnišču v eni izmed stavb v centru Ljubljane. Nisem si mogla pomagati kot, da sem poskušala ujeti trenutek in tisto nekaj svetlobe. Sedaj instagriram. Če je bo to pravi glagol. Neverjetno hitro se me je prijelo.

Dejansko mi je uspelo zgubiti avto nekje med parkirišči v centru. Iskala sem ga 5 minut in hodila v krogih. Pet minut je šteto po tistem, ko sem prišla v napačno ulico in tam ni bilo avta. Ker je bil eno nazaj, ampak tega nisem pogruntala, saj sem si rekla, da tam ga pa ni. Ampak presenetljivo je bil.
No, vsaj bil je kjerkoli. 
Dobim pa zvezdico za vztrajnost pri iskanju parkirišča. Niti po petem krogu in dvajsetih minutah nisem obupala. Mislim sem, ampak se je potem en pred menoj odparkiral in odpeljal proč. Jaz pa s praznim parkiriščem pred seboj, kot da sem videla oazo sredi puščave.


In se spuščam navzgor.

Po tem ko sem se spuščala po stopnicah kot iz gradu, sem se znašla v trdnjavi. Skoraj dobesedno. Mislim dobesedno. S kančkom tiste pristne otroške domišljije, ko je kartonska škatla lahko karkoli. Ampak, če vse skupaj nagradimo in je še bolj pristnih oblik, potem lahko plavamo na oblakih. Ali se preprosto zabubimo v odejo, ki daje tak občutek.
Plavati med oblaki ja. In se smejati brez konca.

Dokler čisto počasi ne potoneš v spanec in se tega zaveš predvsem, ko se je potrebno zjutraj zbuditi. Jutri bom verjetno skočila iz postelje, ker imam obljubljen izlet. 

Včeraj smo vsi skupaj ugotovili kakšne talente skrivajo ali pa tudi ne, teli Američani, ki so trenutno tukaj. Malo so prepevali ob zvoku kitare ali violine. Še orglice so se našle.
Tako neverjetno hitro pa se čas izgubi. Toliko časa smo se poslavljali in dogovarjali, da sem na koncu prišla pol ure kasneje kot sem se prvotno zmenila. Ups.

Zapustila sem trdnjavo. Popila zeleni čaj iz steklene šalčke in šla domov.
Ne maram tiste lučke, ki me vedno prestraši, ko se pojavi pod števcem. Grozna oranžna in opozorilni znak, da se vozim na hlape.

Skoraj sem že pozabila na današnji dogovor za kosilo. Saj imam zapisano, pa vseeno. Pozabljiva sem, da ni kaj. Ampak kosilo v Bufu. Z gospodično s katero sva skupaj obiskovali tisto vijolično stavbo NTF-ja. Ona jo še vedno. Jaz pa sem šla v takšno, ki ima modra okna in ki bo drugo leto nekje v neznanem pravzaprav.
Že zadnjič, ko sva se menili, sem videla pico pred seboj. Danes sem jo res in še okusila poleg. Ampak jo je šlo samo pol. Drugo polovico so rajši doma z največjim veseljem napadli.
Zame je pica iz Bufa še vedno daleč najboljša. Predvsem skorjo ima super. In nisem čudna in edina, ki rajši jem skorjo kot pico, ko postajam že preveč sita.

Ni kaj. Napisala in oddala sem še seminarsko. Sedaj se moram še pripravit za drug teden pa bo. Počasi. Ampak nisem pa imela tako daleč pestrega dneva kot vojščak v trdnjavi.

blink-182 - All The Small Things


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:46 0 x komentirano
Oznake: američani, avto, dvojina, instagram, razmišlanje, srečna, uživanje 
 
TOREK, 28. MAJ 2013

MATI SO PRAZNOVALI
Pester dan je za menoj.
Prvotni načrt je padel v vodo. Rok se je podaljšal. Vmes pa so prišle popolnoma druge stvari.


Njej je blizu.

Če me kdo vpraša, kaj sem počela danes, mu lahko odgovorim nekaj podobnega. Pospravljala. Pometala. Kuhala. Pomivala. Izdelovala rumove kroglice. Okopavala vrt.
Poleg tega sem na največjo zmožnost mojega zvočnika, glasno nabijala vse pesmi iz serije Smash. In packala po platnu. Kar tako. Po melodiji.



Pogledala sem zadnji del Smash in ugotovila, da je bila to res ena bolj kulj serij. Glede na mojo oceno. Blazno navdušena sem in všeč mi je, da so prikazovali nastanek in ozadje mjuzikla. Res. Prav navdušena sem. Nad obema sezonama. Nad pesmimi. Nad temo. Zanimivo je, da če sem prejšnjo sezono "navijala" za eno igralko, se mi je to sezono bolj prikupila druga. Pri enem delu vmes sem se na polno zjokala. V tem zadnjem sem bila samo na robu solz nekje vmes. Saj ni bilo nič žalostnega, samo tako me je prevzelo vse skupaj, da me je pojedel trenutek. Vživela sem se. Popolnoma.




Japonski javor. Moje darilo, ki sem ga skrbno "skrivala" na balkoni od mame. In sem danes tja peljala mati, ki je bila popolnoma navdušena.
V vzdušju se je nadaljeval preostanek dneva. Precej smo jedli. Nazdravljali. Se sladkali. Se smejali.

Nekje vmes sem vse to zapustila in šla v Ljubljano. Američani so imeli poslovilno druženje, saj se nekateri po letu v Sloveniji vračajo nazaj domov. Pa smo imeli nekaj prigrizkov za mini piknik. Razgrnjeno odejo in mreži za odbojko in badminton. Odigrala sem oboje. Sprva me je malenkost mučila percepcija in zaznava prostora, ampak je šlo. Predvsem tisto igro odbojke, ko sem tolikokrat servirala, da sem imela že čisto rdečo roko, za ekipo pa priborila nekaj točk prednosti, ki so na koncu tudi prinesle eno zmago. Ampak bolj kot to smo se nasmejali do solz. Kaj je važno znanje, če je pomembnejša zabava.
Smash - Broadway, Here I Come!


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:51 0 x komentirano
Oznake: američani, fotografija, instagram, razmišlanje, rišem, serija, sladkanje, vrtnarka 
 
PONEDELJEK, 27. MAJ 2013

HELOV KITI
Najbolj smešno je, ko se vrneš iz kopalnice in zaznaš luč in nekaj glasov v hiši. In potem se vsi derejo "Helov Kiti!" z vseh koncev, na mizi pa tri prazni kozarčki.

Dejansko je naporno biti na faksu. Mislim, ko si tam pol dneva in enega profesorja na predavanja sploh ni. Drugi pa zamuja.
Naporno je, ko je slab zrak, ampak piha cel čas in okna tolčejo ob steno. Naporno je, ko so vsi presneto glasni, ker povsod tečejo neki pogovori in se raven jakosti iz minute v minuto zvišuje, da še telefonskega klica ne bi slišala in se odmaknem iz učilnice.
Naporno je, ko iz sebe ne spraviš več kot 5 stavkov za tisto seminarsko, katere rok se preveč vztrajno bliža.
Naporno je, ko računalnik ne dela tako kot bi mislil ali pa sploh ne dela. Poleg tega pa program, ki ga komaj kaj znaš uporabljati drži skupaj v bratstvu nedelovanja in se preprosto ne odziva pravilno na tvoje ukaze.


Po stopnicah na zadnji vlak s pogledom nazaj.

Šele, ko sem posnela par fotografij, eno potencialno dobro, če ne bi bila zamegljena, sem prišla do ugotovitve, da so moje nastavitve krive za vse skupaj. Bravo jaz. Ampak to sem prepozno sklepala, saj se je svetloba spremenila in mesto na katerem sem pred tem stala. Ampak kljub vsemu sem instamgrirala fotografijo.

Rebecca Young - Doing the wrong things


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:29 0 x komentirano
Oznake: faks, fotografija, instagram, razmišlanje 
 
NEDELJA, 26. MAJ 2013

SONCE DEŽ
Sonce. Dež. Sonce. Dež. Sonce. Dež. Sonce. Dež. Sonce. Dež. Sonce. Dež. 
Tole vreme je prav po žensko muhasto. Že skoraj se ne zna odločit kakšno bi bilo.

Sedaj imamo vsi čisto prepametne telefone in se poskušamo naučiti vsaj pol funkcij.
MMS-i mi ponovno delajo. Pridružila sem se Instagramu. Kaj je še novega?


Žogica na tleh.

Poskušam napisati seminarsko, pa sem ugotovila le kaj bi imela za izdelek. Ampak že to je precej velik dosežek, saj je pomemben del začetka seminarske. Oddajo pa imam skoraj pred nosom. Vse podčrtano. Obkroženo. Pa nobene besede spisane. Zakaj je tako?





Sva se pa z Ronom precej zabavala. Mislim jaz sem se nasmejala do solz in se podila gor in dol po hodniku. On mi je nekaj časa nosil žogico. Potem pa sem se mu skrivala in prav zabavne so njegove reakcije. Posrečen kuža je.

Awolnation - Sail


PS. če se zdi, da se je pojavilo kup objav naenkrat, je res. Manjše tehnične težave.
Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:00 0 x komentirano
Oznake: fotografija, instagram, kuža, razmišlanje 
 
SOBOTA, 25. MAJ 2013

ONA IN ON
Saj ne vem ali mi je malo po vsem tem času do živega stopilo to, da je kljub vsemu pisanje "bloga" malenkost "posmehljivo" dejanje, vendar mi s konca jezika noče iti drug izraz. To bi trdila zgolj zato, ker se v meni nabere manjši odpor do pisanja takoj v trenutku, ko odprem novo stran, da bom napisala novo objavo.
Mogoče je pa res zgolj moja trenutno preveč razsežna nediscipliniranost. Nekaj je. Ker se že cel teden lotevam pa še vedno ni nič iz mene prišlo.

Današnja sobota je bila res precej pestra v dogajanju, dogodkih in dejanjih. Zjutraj smo jutranje dopoldne začeli precej tipično sobotno z enim manjšim ovinkom pred vsemi opravili. Znašli smo se med vso mobilno tehnologijo in z zadnjimi aparati, ki jih ponujajo. Da dobiš telefon s popustom in pri tem še nižjo naročnino je pa že prava umetnost. Pravi, pristni Gorenjci.
Skratka sedaj je v moji lasti nova igračka te mobilne tehnologije. Zvesta ostajam Sonyju ter Xperii. Tokrat lepotec v belo zlati kombinaciji. Nisem si mislila, da bom na to pristala.

Potem smo opravili tipični sobotni nakupovalni obhod. Ko zmanjka vsega v hladilniku je potrebna dopolnitev "fasnge". Poleg tega pa ena trgovina nikoli ni dovolj, saj povsod nimajo vsega. Skratka končalo se je tako, da smo imeli poln prtljažnik hrane razporejene po vrečkah. Jaz pa v svoji novo oblekico. Črno. Luštno. Ker ima grozno lušten kroj in se ga zna uporabit. No, to je bil razlog.

Pestro je bilo. Komaj smo prišli domov. Že skoraj smo morali obrnit in smo šli na kosilo. Ata je praznoval rojstni dan, ki ga ima jutri. Pa je bilo na razporedu družinsko kosilo. Skoraj vsi prisotni, pa še pes. Mislim, bil je dan poln porok, pa so nekateri manjkali.
Ta pražen krompir sem čakala že skoraj cel teden in sanjala o njemu. Tako hitro je izginil iz mojega krožnika, da še vedela nisem.
Potem pa se je začela zabava. Kombinacija malega bratranca in našega psa - je prav zabavna. Saj ne vem kdo se je bolj nasmejal, mi ali on. Skratka bilo je veliko mahanja z repom, veliko čohanja in ležanja na tleh. Obisk smo končali tako, da se je mali ovil okoli moje noge.

Nekaj časa doma. Potem pa sva z materjo odšli na gledališko predstavo OnaOn, ki sta jo priredila študenta AGRFT-ja. Eden od njiju je domačin in ga sedaj že nekaj časa nismo videli na domačem odru. Prav zabavno je bilo.
V gledališkem listu je napisano: "V njej nastopajo One in Oni, ki jih spoznavamo v različnih obdobjih njihovega življenja od odraščanja do staranja, in s pomočjo njihovih zgodb gledamo tudi svoje zgodbe, ki jih združuje skupni imenovalec: ljubezen."
Luštna stvar za videti.
Potem pa sva ujeli še zadnji del prvega polčasa finala prvakov. Ob malenkostnem razburjanju sem pogledala še drugega in daleč najbolj me je zabaval priimek Schweinsteiger. Ha.

Toliko za soboto.

Bajaga - Tišina


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:10 0 x komentirano
Oznake: dogaja, fešn, gledališče, kuža, razmišlanje 
 
PETEK, 24. MAJ 2013

FOTOSTRIP ALI NAPOJ
Vremenske razmere so vedno popularna tematika za razglabljanje - predvsem če so precej nenavadne za svoj letni čas. A veš tisti občutek, ko te zebe v roke in prideš na toplo in te začne kar srbeti in boleti vse. No, tega občutka nekako ne želim imeti ob koncu maja. Res je mraz! Kot bi bili konec februarja, ne pa maja. Če ne veste je slovenska smučišča danes zasnežilo. Sicer pa smo izdelovali fotostrip danes. 

Dan mine v čudnem ritmu, ko imaš predavanja na sporedu šele v poznejših popoldanskih urah. Kar ne veš kaj bi sam s seboj, ker obenem imaš časa na pretek, po drugi strani pa ga nimaš dovolj, da bi se lotil kaj resnega.




Tokrat na petkov večer sem imela na faksu pri predmetu Fotografija, na sporedu nalogo z naslovom - Fotostrip.
Skratka v dveh urah smo morali ugotoviti zgodbo, poslikati in pripraviti pet fotografij, ki bodo dale neko zaključeno celoto.
In ko razočarana in brezvoljno sediš na faksu, zadeva sploh ni tako zelo preprosta. Ampak na srečo, veliko srečo, se trenutki obrnejo in kar naenkrat dobiš preblisk in stvar pripelješ do konca. Čudežno.
Lahko bi nalogo poimenovali kot - "napoj". Navdih je bila steklenica vode na mizi. 
Nastale so prav zabavne fotografije, ko enkrat pogledaš skozi steklenico. In nastane ideja. In začne se fotosešn na najbolj mrzel majski dan. Vmes sva s sošolko potrebovali odmore na toplem, da sva lahko nadaljevali.



Včerajšnji dan sem bila trikrat v Ljubljani. Danes pa tudi že v drugo.
Malo crklanja. Malo Californicationa. Potem pa domov.
No, kolikokrat lahko greš v Ljubljano in nazaj v dveh dneh. Po različnih poteh in z različnimi prevoznimi sredstvi. Avto. Avtobus. Vlak.

A Friend in London - Hide


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 22:56 0 x komentirano
Oznake: dvojina, faks, fotografija, razmišlanje, serija 
 
ČETRTEK, 23. MAJ 2013

ČOKOLADA NAD MAKARONI
Najboljšo stvar sem ušpičila. Daleč najboljšo.
Zvečer sem se prikazala na Brniku. Pardon, letališču Jožeta Pučnika. In počakala zadnje letalo, ki je priletelo direktno iz Amsterdama. Z malo zamude. Poleg vsega pa nisem bila edina, ki je tam čakala, da vidi znan obraz.
Skratka nisem mu nič povedala, da pridem. Samo tam sem bila. In njegov izraz presenečenosti in navdušenja na obrazu, ko me je zagledal, je bil res neprecenljiv. Mislim, da je komaj verjel svojim očem.
Ja, daleč najboljša stvar, ki sem jo ušpičila.

Peljala sem ga domov. Potem pa še sebe.

Dan sem nadaljevala tako, da sem se še enkrat peljala v Ljubljano. Tokrat drugačno prevozno sredstvo. Najmanj dopadljivo. Avtobus.
Profesorja pa še debel čas ni bilo, ker smo se narobe razumeli. Mislim posredovane so mu bile napačne informacije, ampak smo to čisto mirno prenašali, vsak v svojih projektih na svojem računalniku.
Načrti, ki sem jih imela za nadaljevanje dneva, so se malenkost raztreščili. Šla sem domov. Tokrat z vlakom.
Zanimivo, da nisem klicala staršev, da me "prevzameta", ampak sem mamo zvlekla v vrtnarijo, kjer sem si zamislila prav posebno darilo. In to je bil precej uspešen načrt. No, več kot uspešen.
Pretihotapila sem se domov. Oznanila, da me lahko vidijo še nekaj uric, ker potem letim nazaj v prestolnico. Tretjič v tem dnevu.

In res. Odpravljam se nazaj proti Ljubljani. S polno posodo mafinov. Včasih, ko se mi pokvarijo načrti in imam preveč časa, takrat pečem mafine. In to tako, da jih delam precej spotoma, saj čokolado topim nad paro, kjer se kuhajo makaroni. Če to ni praktično, potem pa res ne vem, kaj bi lahko bilo.

The Kooks - Ooh La


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 19:09 0 x komentirano
Oznake: dogaja, dvojina, faks, razmišlanje, sladkanje, srečna 
 
SREDA, 22. MAJ 2013

KOŠARA BEZGA
Najboljši občutek je, ko dobiš sms, da ti predavanja za današnji dan odpadejo. In potem vrtnarim. Nabiram bezeg in se zabavam. Sama sebe sem neznansko zabavala, ko ga nisem več dosegla in sem privlekla na dan napravo za rezanje vej, ki je bila prav hecno nerodna. Tako kot jaz z njo.
Ampak na koncu sem imela polno košaro bezgovih cvetov in še en rožnat cvet za v vazo.



Dan je minile predvsem v razbijanju glave kako naj skupaj spravim embalažo za pralni prašek. Mislila sem, da bo zabavna naloga. Pa se je izkazalo za prav nasprotno. 



Mislim nekaj ušpičiti. Ker me bo po malem pobralo doma.

Banks - Warm Water


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 21:53 0 x komentirano
Oznake: fotografija, razmišlanje, vrtnarka 
 
TOREK, 21. MAJ 2013

TEGOBE NA KLOPCI
Sediš na železniški postaji, ko sonce pripeka ti pa se hladiš v senci. 
Do prihoda vlaka je še vedno dobrih deset minut. Poleg tebe pa zvok tok tok to-to-tok blup blup, fanta, ki igra igrice. 
Koliko časa preteče, ko ti požre živce in znoriš? Preizkušam meje potrpežljivosti. Ampak vse je dobro dokler to ni grizljanje hrustljave hrane. 

In vedno znova in znova iz muhe delamo slona, pa niti ne vemo kdaj. Vsak mi pove, da mi je fletno, jaz pa vidim zgolj en kup neugodnih stvari. Nič mi v resnici ne manjka, ampak sploh ne vem od kje se potem pojavlja ta grozna želja po novem in po poskušanju zapolnitve praznine, ki jo v resnici sploh ni oziroma je precej navidezna. 
Zakaj smo v takem svetu, ko nam nikoli ni dovolj - zakaj sploh smo tako narejeni, vzgojeni in živimo na tak način? 
Včasih gledam okoli vse to življenje, ki teče in mrgoli, pa mi niti ni jasno, kako vse to nastane. Rabimo hiše in avte in en kup stvari. Novo je boljše, nam nikoli ni dovolj, ampak srečen pa ni prav noben. Vsaj cel čas ne. 
Kdaj je zavladal denar? In mi ujeti v njegovo past. Ali si srečnejši, ko denar dela zate ali ko ti ni več pomembno za bogastvo, ampak drugače razvrstiš vrednote? 

Odsotna sem. Vsak trenutek vmes bežim ven iz realnosti. Sedim na klopi, ampak nisem prisotna. Psihično. Če analiziram kaj me tare, ne pridem do nobenega odgovora. Morda, ker me nič otipljivega in opisljivega ne daje. Samo ta trenutek in še kakšen naslednji, ne obstajam v sedanjosti. Imam vse. Morala bi skakati od veselja. Pa me ni niti tu.

Steve Kazee and Cristin Milioti - Falling Slowly



Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 22:10 0 x komentirano
Oznake: razmišlanje 
 
PONEDELJEK, 20. MAJ 2013

ISTAGRAN
A ni zanimivo, bolj ko se bližamo koncu, izpitnem obdobju in "odhodih", več časa imajo ljudje. Natrpan urnik kar kliče po luknjah med katerimi se najde čas za pijačo.
Torej danes sem se pridno družila.
Najprej z gospodično vzgojiteljico in Američankama, nato pa še s sošolkami na faksu.



A sem že povedala, da se faks drugo leto seli v industrijsko cono v Trzinu. Nisem?
No, morda je najbolje, da se začnem poslavljati od Ljubljane, ampak še vedno nimam niti najmanjšega pojma kako bi to znalo funkcionirati. Ja, Trzin.
Sedaj bomo Fakulteta za dizajn, ker je vse samo še v nazivih in čudnih lokacijah. In kako za vraga naj pridem do Trzina?
Že sedaj moram biti pokonci dve ure preden začnem s faksom, pa imam "samo pol ure" vožnje. Ampak čakanje in povezave do vseh prevoznih sredstev nanesejo na takšno časovno razliko. Predstavljajmo si še lovljenje dveh urnikov prevozov. Niti ne bom pomislila na to, ker mislim pa, da tega ne bi zmogla. Že tako preveč časa zapravim s prevažanjem.

Nekateri bodo šli na Poljsko, drugi na Portugalsko. Kam grem jaz? V Trzin.
Upam, da je to ena velika potegavščina in, da bomo čez nekaj dni dobili mail, da nas vlečejo za nos in da ostajamo za Bežigradom. Kako močno lahko upam na to?

Klepet. Izmenjava informacij. Smeh. Učenje slovenskih izrazov. Zapletanje z izgovorjavo angleških. Pa je šel čas mimo čisto prehitro.
Očitno veliko razmišljam o stvareh katerim nočem imeti kakšnega posebnega zanimanja. Nočem jim posvečati pozornosti, ampak še vedno kaj vprašam in odgovarjam na zastavljena vprašanja. Teme, ki so včasih težke in zakomplicirane. Ki jih ni moč razumeti, dojeti ali sprejeti. Vera je pač kočljiva stvar.
Nič bližje nisem odkritju - kaj za vraga počnem tu?
Sem kot tisti izgubljen Dinozaver sredi semaforiziranega krožišča. Sredi Tomačevega in gledam v smeri - Trzin. Šale zbijam pa kar na svoj račun.




Fotografijo smo imeli na sporedu. Brez teorije, ampak s praktičnim delom. Tematika - Instagram. Istagran. Istagram. Kakorkoli. Nekaj časa je trajalo, da smo pogruntale vse črke v besedi.
Ampak to je bil lep izkoristek časa za kavo ob fotografiranju. Sonček nam je svetil. Luštno nam je bilo. Vsaj nekaj.
Potem pa smo skupaj zmetale vse in uspešno sestavile nalogo.





NEDELJA, 19. MAJ 2013

KAM JE IZGINIL ZAGON?
Danska je slavila. Precej predvidljivo, ali kako naj rečem. Mislim že, ko sem videla nastop v torkovem polfinalu sem si rekla, da je to potencialna zmagovalka. Prav res - "ta lahko zmaga" - so se oblikovale moje misli. Pa še kako prav sem imela.
Zanimivo je kako se pojavi pomp okoli Evrovizije tisti teden. Prej in potem pa skoraj nič. Predvsem letos, ko še Eme ni bilo.

Zdi se mi, da sem tako blazno neproduktivna zadnje dni, ampak tisti čas na vrtu je prava mala oaza, samo nekaj korakov stran. Ne znam zbrati na kup toliko energije in motivacije, da bi kaj čisto za res naredila. Je res tak čas, ali sem to samo jaz?
Bolj kot se šolsko leto bliža koncu, manj veselja in zagona imam. Zakaj?

Emmelie De Forest - Only Teardrops (Denmark - Eurovison 2013)


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 22:10 0 x komentirano
Oznake: razmišlanje 
 
SOBOTA, 18. MAJ 2013

TISTA EVROVIZIJSKA SOBOTA
Naša slika na televiziji je postala 3D. Zakaj bi potreboval kakšno posebno tehnologijo s super-duper zaslonom, če te lahko samo antena malo "zajebe" pa izgleda kot isti učinek. Smešno.
Včasih stvari ugasneš in prižgeš, pa spet delajo normalno.

Četrtek sem preživela pretežno do delno oblačno v Ljubljani.
Z avtobusom do tja. Pa korekture naših pralnih praškov, ampak sem vztrajala na faksu skoraj vse dokler niso izredni začeli s predavanji.
Potem pa sem bila že na prešercu in srečala mojo ameriško prijateljico. Melisso.
Čeprav sva se nazadnje videli lansko leto, ko je bila ta čas v Ljubljani, se zdi, kot da je bilo včeraj. Navdušen pozdrav in dolg klepet ob kosilu. Prav lepo jo je bilo videti.
Ampak bolj presenečena sem bila nad sprejemom, ki so ga izvedli, ko sem se prikazala pri Američanih. Tam, kjer imajo sedaj prostore.
Komurkoli sem se predstavila - vsak je poleg vprašal, če sem tista, ki sem napisala dramsko besedilo. Presenečeno sem vsakemu odgovorila, da ja. In vsakega sem vprašala - kako pravzaprav ve? Ampak očitno se dobre novice širijo s tako svetlobno hitrostjo, da človek komaj verjame. Hecno.
Ja, dejansko sta mojo predstavo prišle gledati dve moji prijateljici iz Amerike in to poročale skupini, kar je naletelo na presenetljivo odličen pozitiven odziv. Ampak na koncu sem morala povzeti zgodbo in so vsi v en glas ugotovili, kako neverjetno globoko sporočilo nosi. Kljub svoji lahkotnosti.
Gledali smo dva zanimiva videa. Črna luknja in padajoči krožniki. Drugi ima predvsem zanimiv vizualni prikaz.
Na koncu večera pa me je čakal prevoz na drugi konec Ljubljane in moja najljubša družba. Večer se je iztekel čudovito. In prebudila sva se v jutro.


Ni moj instagram, sem pa slikala jaz.

Petek. Dopoldne sem preležala crkljivo. Potem pa se je dan izgubil v klikanju in prestavljanju pikslov po ekranu. Čeprav sem se zavestno lotila dela za faks, videti ni kaj dosti "napredka".
Šment.

Sobota. Cel dan sem preživela zunaj. Ali nekje v gibanju od enega konca Kranja na drug. Z očetom sva bila leteča. Nakupila sva sadike različne zelenjave za vrt in hrano, ki jo je zmanjkalo. Bila sva sama. Naredila sva si piknik in posadila še vse na vrtu. Sedaj imamo še bučke in kumare pa cvetačo, šest vrst paradižnika, brokoli, papriko, feferone in lubenico. Poleg vsega ostalega. Malenkost sva ukrotila maline, potem pa sem se zleknila pred televizijo in gledam, kam se bo drugo leto selila Evrovizija. Me prav zanima.

Cenim da se poje v nacionalnih jezikih. Zaljubljam se v jezike severne Evrope. Počasi in vztrajno.
Islandija mi je dala to vedeti, skupaj z Estonijo, začela pa je Švedska.

Hannah Mancini - Straight into Love (Slovenia Eurovision 2013)


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:23 0 x komentirano
Oznake: američani, dvojina, faks, fotografija, kuža, razmišlanje, srečna, uživanje, vrtnarka 
 
SREDA, 15. MAJ 2013

ŽIVALSKI VRT: NEPRIČAKOVANO
Pa se vračam nazaj. Nevede sem si vzela skoraj tedenski premor, ker mi besede preprosto ne stečejo. Slišala sem lastne napisane besede na odru, sedaj pa se mi je zataknilo. Šment.

Vrnila sem se v kruto realnost soočanja s problemom malih lazarjev, ki požrejo prav vse kar vidijo na vrtu. Spravili so se na mojo meliso in peteršilj in sem jih naokoli preganjala z vrelo vodo. Čisto prav jim je!
To sem počela v torek. In gledala Evrovizijo. Za mojo favoritko sem si izbrala estonsko pesem. Čeprav nisem razumela čisto nič, sem se popolnoma raznežnila in mi je šlo kar že malo na jok. Pa niti ne vem zakaj. Nisem razumela pesmi, sem jo čutila. Ampak mislim, da zna Danska zmagati. Ima tak zmagovalni potencial.
Na našo pesem sem se sicer navadila, vendar ni kaj dosti pomagalo, saj smo zopet obviseli iz finala kot vsa bivša juga.



Sredo, današnji dan sem imela pester. Predavanja so mi odpadla, pa sem bila kljub temu pred faksom. Vzela sem si dan za izlet. Čudovit izlet, ki je prišel čisto spontano in nepričakovano.
Ena pijača s prijateljico, bivšo sošolko, ki je sicer na isti fakulteti, ampak jo vidim na vsake svete cajte in to je bilo enkrat po zelo dolgem času. Da sem slišala, kaj je novega. Da sva poklepetali.
Potem sem bila že tempirana naprej, saj sem za drugim ovinkom zamujala na drugo pijačo. Še dve prijateljici in bivši sošolki. Da smo malo pojamrale in malo prišle na tekoče.
Ampak sem bila natempirana.
Hitro sem prišla iz Bežigrada do živalskega vrta. Ja, dejansko do živalskega vrta.
Nikoli si nisem mislila ali pričakovala, da se bo dan tako razpletel. Mislila sem, da bova šla samo na kosilo. Ampak očitno me zna presenečati in mi s predlogi čisto "na glavo" postaviti dan. Z največjim veseljem in navdušenjem sem se strinjala s predlogom.
Verjetno žival, ki sem se jo najbolj veselila, da jo vidim je bil osel. Ja, osel. In sovice. Vse sovice. Pa morski lev. Pa kopitarji. Pa volkci. Pa kapibare in mara je najbolj prikupna žival. Mešanica zajca, srne in morskega prašička. Prikupno bitjece.
Sprehodila sva se naokoli. Prav luštno je bilo. Še vreme se je držalo, čeprav je hotelo nekaj deževati, ampak ni bilo sile. Samo nekaj kapelj.

Birgit Õigemeel - Et uus saaks alguse (Eurovision 2013 Estonia)


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:56 0 x komentirano
Oznake: dvojina, fotografija, razmišlanje, srečna, uživanje 
 
PONEDELJEK, 13. MAJ 2013

MOJ DINOZAVER
Bila je prekrasna uprizoritev. Bilo je več, kot bi lahko upala in si zamislila.
Moj Dinozaver je zaživel!


foto: KŠK

Kako blazno sem bila živčna pred samo premiero, se verjetno sploh ne da opisati. Ampak so mi vsi cel čas prigovarjali, da sem jaz tako ali pa tako svoje že naredila, sedaj so Tojtojevci na vrsti, da se izkažejo. Da ne glede na vse, je moje besedilo odlično in oni ga od tega trenutka lahko samo še nadgradijo. Ker v dejstvo, da bi ga pokvarili, sem malenkost dvomila, saj se mi zdi, da sem jim zaupala.
Ampak še vedno, sem le svoje delo videla na odru.




Torej. Tekila in pol za pogum. Za moje živce. Potem pa je ura bila že osmo in smo se spravili v stolp. Škrlovec.
Imela sem rezerviran oziroma rezervirane sedeže v prvi vrsti - na katerem je prisrčno pisalo "Kaja". Mislim, da sem jim vzela ta listek. Pa še plus dva sem dobila, ampak je malo trajalo, da smo se zmenili, kako bomo vse tri zasedli, saj je bila dvorana polna.
Torej jaz v prvi vrsti. Direktno pred odrom. S pogledom na vse.

Vodja projekta, torej Eva Kern, nam je pred začetkom namenila nekaj besed v zvezi z natečajem, žirijo in o zmagovalki. Meni. Kjer sem bila povabljena tudi na oder, prejela diplomo in še "vrečko presenečenja". S knjigami in KŠK-jevimi "dobrotami". Hvala Eva!
Ne vem zakaj, ampak sem se precej razveselila majčke letošnjega Tedna mladih. Ha.


foto: KŠK

In trajalo je vse dokler mi Dinozaver ni zarjovel v obraz, da sem se pomirila in sprostila.

Cel čas sem spremljala z odprtimi usti in z nasmehom. Mislim, da so vsi malenkost pogledovali k meni, ko sem se smejala in nasmihala cel čas. Kaj naj rečem, uživala sem. Požirala sem en prizor za drugim in sledila besedam, ki sem jih dejansko sama zapisala.

Moram poudariti, da me je predstava navdušila. Tista podoba, ki je bila v moji glavi, ko sem pisala je bila tako suhoparna in prazna, da je bila že kakršna koli druga predstava neizmerna nadgradnja.
Vse moram pohvalit. Super so bili. Predvsem Dinozaver je bil svetoven. Tak pristen dinozaver z izredno simpatičnim kostumom.
Tekst je lepo tekel. Odziv publike je bil fenomenalen. Pridno jih je zabavalo vse skupaj. Vsi navdušeni. Samo to sem slišala. Mene verjetno najbolj, saj sem se cel čas smejala. Saj pravim. Zaradi vseh "for" in zaradi tega, ker je bilo preprosto zabavno. Še v tistem "prelomnem" trenutku, ko nekako doživiš "katarzo" so mi od vseh možnih občutkov in Dinozavrovih na videz solznih oči, v oči "skoraj" stopile solze. Dejansko me je prevzelo vse.

Ampak šele po drugem ogledu, saj so jo zaradi množice, zaigrali dvakrat, sem dojela dejstvo, da sem napisala dramsko besedilo.
Jaz. 
In da sem pravkar že drugič videla svojo kreacijo na odru. Kot ponosna mamica.


foto: KŠK

Torej HVALA gledališkemu društvu Toj to! in vsem, ki so poskrbeli za izvedbo tudi Klubu študentov Kranj. Hvala Tadeji za režijo. Hvala mojim trem postavam, torej Katji, Primožu in Davidu. Hvala najbolj spočitemu statistu Aljažu. Navsezadnje pa en ogromen hvala najboljšemu hodečemu, rjovečemu in vživetemu Dinozavru Žigu!

Moj najljubši moment?
Že včeraj nisem znala odgovoriti na to vprašanje. Mogoče ta, ko se iz oči v oči soočim z dinozavrom, ki me hoče prestrašiti, ampak se ne dam. Ker je prišel izpod mojih prstov, kljub vsemu in me nekako ne vrže s tira.
No, mogoče pa izberem tri najljubše prizore.
Eden je "uživanje v tišini", ko sem mislila, da me bo pobralo od smeha. Dvakrat. In sem se pridušeno smejala.
Drugi je uporaba "semaforiziranega krožišča", ta me je že med pisanjem zabaval.
Tretji je tisti, ko ugotovi, da vsi rabimo nekoga. In tukaj obrnem glavo in pogledam na svojo desno, se nasmehnem, se spogledava in se posvetim predstavi z ohranjenim nasmehom. Srečna. Resnično srečna.


foto: KŠK

Če bi rekla, da nimam besed za to, kar se je izcimilo iz vsega, bi lagala, saj sem napisala cel sestavek. Fenomenalno.

Neomi - Poglej


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 20:53 0 x komentirano
Oznake: Dinozaver, dvojina, fotografija, razmišlanje, srečna, teden mladih, uživanje 
 
SOBOTA, 11. MAJ 2013

VSI MOJI DVOMI IN DINOZAVER
Imam precej mešane občutke. Ne vem, če sem pripravljena na jutri. Ne znam niti odgovorit na vprašanje, če se veselim. Bolj me je strah.
Tega, da bom pred seboj videla, svoja lastna občutja. Svoje besede, ki me bodo nagovarjale nazaj.
Ker mogoče je veliko mene notri, in se ne bom soočila z Dinozavrom, ampak sama s seboj.
Mislim, da si ne znam niti predstavljati. Ne znam niti opisati, kako nervozno in živčno se počutim na zadnji večer pred premiero.
Pa sem napisala samo besedilo. Nič več. Vendar je dovolj.
Strah me je, ker ne vem kako se bodo ljudje odzvali. Ne. Bolj me skrbi kako se bom jaz odzvala na njihov odziv.
Psihično sem trenutno tako šibka, da se lahko sesujem sama vase. V trenutku. Še vedela ne bom kdaj.

Pa vendar. Vse bo dobro. Kajne?


foto: Gledališko društvo Toj to!

Torej. Jutri. Ob 20h. Stolp Škrlovec v Kranju. Skozi Layerjevo hišo na naslovu Tomšičeva 32. Pocukajte me za rokav, ker verjetno ne bom mogla vsega naenkrat dojemati.

SMASH - Rewrite This Story


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Moj Dinozaver
Dinozaver slavi
Prespana budilka
Pička prasička
LinkWithin
avtorica Kaja Zalokar objavila ob 21:30 0 x komentirano
Oznake: Dinozaver, razmišlanje 
 
ČETRTEK, 09. MAJ 2013

ROŽNEJŠATA
Mislim, da si štejem v neizmerno čast, to kar imam.
Danes sem malenkost osladna, čeprav se mi zdi, da ni kazalo ravno tako. Ampak morda se včasih le prikaže trenutek, ko je svet gledan skozi rožnejšata očala in so misli bolj pozitivne. Če si zlomite jezik na "rožnejšata", se opravičujem. Ampak bolj rožnata, mi ni ustrezal.
Tako ali pa tako se danes zapletam z besedami. In nasmejana sem bila do solz. Med branjem pri skupinski nalogi. Definitivne gredo točke za najbolj zabavno in sproščeno skupino - nam.
Žlobudra v trebuhu. Takoj za slovensko zavistjo. Pa bi prodali kakšen televizor.

Ne pozabite na Dinozavra. Se vidimo v nedeljo!
Tako neumestno. Saj vas bom še pridno opominjala.

Prav. Priznam. A lahko imam tako plapolajočo in gibajočo se obleko kot jih imajo dame pri spodnjem nastopu. A lahko? Prosim?

Celtic Woman - Níl Sé'n Lá


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Vsi moji dvomi in Dinozaver
Moj Dinozaver
Nenavadne, žive in grozne sanje
Prespana budilka
LinkWithin
avtorica Kaja Zalokar objavila ob 23:05 0 x komentirano
Oznake: Dinozaver, faks, fešn, razmišlanje 
 
TOREK, 07. MAJ 2013

PRESTICE IN JAGODNI JOGURT
Kar se trudim v zadnjem času, ni nabrati gradivo in ideje za pisanje, ampak zbrati potrebno koncentracijo za pisanje. Preprosto popustim prehitro in obupam.
Napišem stavek in odneham. In potem se skoraj da tepem po glavi, ker od mene ni prav nič.
Trenutno hodim po svetu kot zombi. Delno sem mrtva in dan za dnem, predavanja za predavanji skupaj s svežim zrakom, črpajo življenje iz mene, ki ga vsi naokoli vdihavajo in izdihavajo, le v meni ga ni več.
Naporno je biti vsako popoldne oziroma vsak večer v predavalnici z najbolj neudobnimi stoli in veliko preveč ljudi in precej premalo kisika. Preprosto naporno je že samo to. Kako naj se potem osredotočaš še na tisto, kar ti govorijo in te poskušajo navdušiti, ko v tebi preprosto ni nič za navdušit.

Tako sem zadnje dva dni.
Zbujam se ponoči. Sanjam o zamujenih letalih in še nekih čudnih stvareh, ki puščajo samo občutke. Edina svetla točka, ki me zgane je to, da slišim glas z druge strani telefona. Četudi že ni nič za povedati, rada samo slišim glas. Ker me pomiri in mi da tisti mali košček upanja, da se lahko spravim s faksa domov in čakam, da pride vikend. Ali pa vsaj kakšen ukraden trenutek med tednom.
Če ne bi imela tega, potem niti ne vem kako bi zdržala vse to. Ker pojenjam in poskušam grabit moč na en kup, ampak ironično nimam moči niti za grabljenje.

To počnem že dva dni. In jem lumpi prestice.

Coldplay - The Scientist


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 22:03 0 x komentirano
Oznake: dvojina, faks, razmišlanje 
 
SOBOTA, 04. MAJ 2013

MAJ ME JE POJEDEL
Zapestnica s srčkom je razpadla. Srček je bronast postal. Namesto zlatega.

Izgubila sem se. Doma na vrtu. Med prazniki. Kresovanjem. Počitkom. Igranjem.
Zgubila sem se v lasten svet in sem tolikokrat odprla prazno stran, pa besede preprosto niso stekle.
Zato sem se izgubila.
Včasih se to zdi podobno trenutku, ko si brez glasu. No, skoraj tako se včasih počutim, ko ne morem nič skupaj spravit, da bi kaj napisala.
Mene muči, če že nikogar drugega ne.

Ampak sedaj se počasi sestavljam skupaj. Mogoče.
Pa se vprašam, še ima smisel? Vse to?
Ampak na koncu koncev, še vedno ne znam odgovoriti na vprašanje, zakaj pišem blog. Morda, ko bom enkrat dobila odgovor, bo konec. Do takrat, se bom pa še vedno poskušala zaposliti z iskanjem odgovora.

Kaj sem počela v preteklih dneh?
V sredo sem barvala vrtne palčke. In oživela sta. Z novim nanosom živih barv in rožnatimi ličku.





V četrtek sem vozila za najbolj počasnim voznikom, ki je imel Audija. Še nikoli nisem videla kaj takšnega. Vedno sem bila prepričana, da z Audijem pride stereotip, da ima voznik težko nogo, ampak očitno se najde tudi takšen, ki se skozi naselja vozi 40 in izven njih komaj doseže 60 na števcu. Saj se mi ni nikamor mudilo, sem nekaj časa vztrajala, potem pa nisem mogla več, in je avto dobil veter v "lase", ko sva še malo pod omejitvami odbrzela mimo. Kaj takšnega pa še ne. Mogoče pa je zgolj "nedeljski voznik", kdo bi vedel.
Skratka zatekla sem se na podstrešje, na obisk. Nekaj sva se trudili ustvarjati, ampak sva kaj kmalu prešli k gledanju filma. Vmes sva imele med razmikom nadstropji še krajši ovinek za hrano.
Across the Universe. Saj bi rekla, da je dober mjuzikal, ampak ga tisti "zadeti" deli preprosto pokvarjio. Saj človek nekako razume, da gredo skupaj z zgodbo, ampak, če bi jih spustili ne bi bilo čisto nič narobe. Čisto nič.
Potem sva razpravljali iz čigave glasbe bi lahko vse naredili mjuzikle in kako bi to zgledalo.
Rižota brez graha.

Včeraj sem preživela dan med HTML in PHP jezikom. Nekje vmes sem naredila krajši premor s svežim zrakom, ko sta se stara starša pripeljala kar s kolesom na obisk. Po tistem pa sem preprosto obupala. Stvari preprosto ne razumem več. Ne delujejo več.
Tisti neroden trenutek, ko odpreš vrata in sprašuješ dostavljavca hrane, če ima pravi naslov. Potem mati vsa vesela zleti skozi druga vrata in ti razjasni, da smo naročili kruhke. In na koncu so vsi samo pridno prikimavali, da to je pa res splošno znano dejstvo.
Ampak sem še vedno stala pred odprtimi vrati in se spraševala kaj se dogaja.


Danes. Kaj pa sem danes počela?
Ujeta sem bila med vse nalive. Točo. Nalive.
Imeli smo piknik na vrtu in obilico hrane. Če bi pekli še pleskavice, bi jo ostalo precej več, tako pa je še s popoldanskim prigrizkom izginila preostala.
Malo zagona sem dobila, ko sem lahko uživala v dobri družbi. Kratko in sladko. Vedno čas prehitro mine. Vsak trenutek bi podaljšala, vendar pa vzamem vse, kolikor je dano..
Pred dežjem pa sva z mami posadile še vse kar vsa danes nakupili. Potem pa so se plohe vrstile ena za drugo. Tako, da je vse fino zalilo.

Česa pa res že dolgo nisem jedla. Lumpi zmrznjenega sladolednega piškota. Prav tega.

Rihanna - Diamonds


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 21:53 0 x komentirano
Oznake: dvojina, fotografija, kosilo, razmišlanje, srečna, vrtnarka 
 
TOREK, 30. APRIL 2013

PRIVAT KRES NA OKNU
Privat kres na oknu. V dnevni sobi pa panika.
Samo kresničko sem zakurila. Za prvega maja, če že kresa nimamo, ker se noben ne da. Ali pa se nobenemu ne da.
Obležali na kavču. Pred televizijskim sprejemnikom gledamo nogomet. Pestro.





Radler in pol. Fantje imajo nogomet, jaz imam vrtnarjenje. In malo pogasim žejo, saj je bilo to še najbolj na dosegu roke, hotela sem napisati noge, pa sem rekla - zakaj pa ne.
Torej posadila sem si še nekaj jagod. Peteršilj. Napadla sem meto in plevel. 
Sproščanje jeze, ko tolčeš z motiko po zemlji in ven z vso močjo poskušaš izruvati tisto, kar se ti zdi popolnoma odveč.

BOY - Little Numbers


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

You might also like:
Vrsta jagod
Kopanje štorov
Košara bezga
Perniciozno
LinkWithin
avtorica Kaja Zalokar objavila ob 23:02 0 x komentirano
Oznake: fotografija, razmišlanje, vrtnarka 
 
PONEDELJEK, 29. APRIL 2013

DELAŠ ČUDNO
A ste že slišali Kate Middelton? Tudi jaz ne. Ampak sedaj je prišla ven njena prva uradna izjava in lahko smejočim podobam, premikajoči se sliki, dodamo še zvok. Zveni starejše in bolj resno. Ampak ima pa nadvse prikupno oblekico.

prisrčen: ki ima, kaže do ljudi odkrit, naklonjen čustveni odnos; ki daje zaradi svoje prikupnosti, lahkotnosti, nežnosti prijeten videz

Nisem bila za izlet v Gardaland. Malo sem čutila pritisk v prsih že, ko sem samo gledala posnetek Blue Tornada. Takšne stvari niso zame. Dovolj je adrenalina že, ko se pripeljem na vrh klanca in ne vidim ceste naprej.
Prepričevanje me je še bolj odvračalo od obiska. Bila sem dvakrat in mislim, da je bilo čisto zadosti.

Life of Pi. Uspelo pogledati. Moram reči, da je dober film, ampak si ga želim ogledati v enem kosu, saj sem že malce zgubila nit zgodbe, ko se je tako kruto trgala med vsakim daljšim premorom. Hudi so posnetki oziroma specialni učinki živali. Predvsem tiste scene s surikati.
Želim si ga še enkrat ogledati. Čez čas.

Hotel Transylvania. Jeeej. Risanka! Čeprav sem gledala sinhronizirano verzijo, sem preživela. Zakaj vedno tako izpostavljajo različne slovenske naglase?
Skratka. Luštna stvar. Če lahko pošastim, ki se bojijo ljudi, rečeš luštne.

Valjanje od smeha po postelji. Prezgodnja budilka. Odkrivanje stvari v kuhinji.
Ostanem sama, dokler se vsi ne prikažejo doma.

Adi Smolar - Srečno Pot (instrumental)




NEDELJA, 28. APRIL 2013

S SONCEM OBSIJAN PETER ZAJEC
Sonce počasi zahaja za bližnjimi drevesi. Nastane tista najlepša svetloba. Usedem se na balkon in izkoristim še zadnje trenutke.
S knjigo v roki. Brala sem povesti o Petru zajcu in z navdušenjem opazovala ilustracije Beatrix Potter. Mogoče bi rajši v roke prijela kakšno knjižico originalne velikosti, ampak tudi to je dobro. Prikupna živalska bitja iz njenega sveta.

Zjutraj sem se komaj skobacala iz postelje, ko je pes glasno klical, da mora ven. Precej po zombijevsko sem korakala za njim do gozda in nazaj. Mu pripravila hrano in se skobacala nazaj v topel objem. Vsaj dokler ni drugič prišel jokat in sem mu pokazala, da nikogar ni doma, ko je vkorakal v prazno spalnico. Žalostno je odtaval na vrt.




Po kuhinji se je razširil vonj po kavi. Kar niti ni običajen vonj, ki bi se pojavljal pri nam doma, ampak postaja pa precej bolj reden. Ne gojim pretiranega navdušenja, ampak po drugi strani pa mi ni niti preveč grozen. Navajam se.
Piti jo pa vseeno ne morem, ker mi ni všeč.
Ostajam pri čaju.

Poležavanje. Crklanje. Smeh, ki je napolnil vse stene.
Pa je čas odbrzel mimo.

Smash - Don't Forget Me (Ivy Lynn)


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 20:02 0 x komentirano
Oznake: branje, dvojina, fotografija, kuža, razmišlanje, srečna, uživanje 
 
SOBOTA, 27. APRIL 2013

O POTROŠNIŠTVU
Tole potrošništvo je že kar nadležno. Povsod bombardirajo. Povsod oglasi. Povsod nagovarjanja kaj rabiš, kaj je dobro, kaj si želiš, kaj moraš imeti.
Prideš v trgovino. Polno oblačil. Doma pa imaš polno omaro.
Ne vem zakaj je tako pomembno imeti cel čas novo. Pa barve. Pa oblike in vzorčki.
Vse je že presneto zakomplicirano.
Police polne istih izdelkov. Da stojiš pol ure in se odločaš. Na koncu tako ali pa tako cena pretehta in poskušaš kupiti najcenejšega.

Zadnje dva ali tri dni sem ugotovila, da se kar znajdem v šopingu. Sicer moram res reči, da sem tri oziroma štiri pare lanske in predlanske sezone zmetala proč, ker so preprosto razpadli.
Našla sem prikupne in udobne, ampak kaj, ko te kljub vsemu po prvem nošenju ožulijo. Morda je kriva tudi vročina, ker mislim, da sem se kljub vsemu skuhala včeraj. Danes skoraj, da ni kaj dosti bolje. Še vedno ne vem, kako bom preživela poletje. Malo me skrbi.

Toliko se pritožujem morda ravno zato, ker sem si danes privoščila novo oblekico. Takšno prikupno seksi, oprijeto. Sprano-rdeče-rozasto-marelične nedefinirane barve.

Med pavzo, sem se sprehodila do nakupovalnega središča. Zaradi tega, da lahko spontano izkoristim ponujeno priložnost za bolj ekspresno druženje. Ravno toliko, da kakšno rečemo med vsem letečim iskanjem stvari iz seznama. Fletno jima je.
Meni pa bo verjetno, da tudi. Ta vikend.

S psom sva ostala sama.
In zaposlujem se z gospodinjskimi opravili in jutranjim nakupovanjem živil. Pa smo spet naokoli.

Bombay Bicycle Club - You Already Know


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 11:24 0 x komentirano
Oznake: fešn, razmišlanje 
 
PETEK, 26. APRIL 2013

WORKŠOP
Polno zaposleni, cele dneve za računalnikom in kreativno navdahnjeni. Tako smo se zadnjih nekaj dni vsak dan sproti kuhali v učilnici na faksu.
Našo kreativnost in sposobnost "hitrega" oblikovanja je zapolnjevala delavnica imenovana Diabrands. Prišel nam je predavat profesor iz portugalske univerze IADE in tako sem direkno iz španščine preklopila na angleščino.
Pestro, ampak kar zabavno. Bili smo pridni kot mravljice na soncu, saj smo se kuhali v učilnici, kamor je nažigalo sonce in so se pregrevali računalniki. Vsi naši plus še tisti šolski, ki so bili prižgani.
Savna.



Bil je proces razvoja nekega logotipa. Znaka. Kako si zastavimo začetek ustvarjanja. Skratka dobro vedeti in znati in iti skozi to. Ni kaj.

Predvsem na koncu, ko smo izobesili vse kar smo naredili, je bilo fino to videti. Malo zadovoljstvo.
Za tako kratek čas smo bili kar produktivno uspešni.

Bile smo kar malo zagnane, saj smo včeraj že 15 min pred koncem imele končan projekt. Ha. Kaj pa to. Menda dobra ekipa in organizcija pripomoreta k temu. Še predavatelj nam povedal, da smo dobra ekipa in lepo delamo skupaj.



Ozelenelo je vse. Že nekaj dni opazujem, kako hitro se je narava zbudla po teh dolgi zimi. Ko sem šla, še ni bilo ničesar, sedaj pa se že vse bohoti v zeleni barvi. Čeprav je vroče. Čisto preveč naenkrat.
In ko hodim proti železniški postaji grem proti soncu, nobene sence ni in je kar malo naporno.
Saj se tako ali tako cel čas samo pritožujemo. Nikoli ni in ne bo prav.
Jutra so premrzla in popoldnevi prevroči. Tisto prav je samo 10 minut nekje vmes.

Prebiram zapise na blogu Unipolar times call for bipolar people. Fino za brat. Se bom kar tako izrazila. Poleg tega pa sem presenečeno odkrila, da je link mojega bloga na njegovi blogrolli. Hecno.

Še vedno na faksu. Že od osmih zjutraj. Z vmesno pavzo. Sedim na sedežni in čakam, da pokažem kaj sem naredila za Gorenjkin natečaj.
Čisto preveč zagnana za petek popoldne. Čisto preveč.

The Kooks - Sofa Song


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 13:21 0 x komentirano
Oznake: faks, fotografija, razmišlanje 
 
TOREK, 23. APRIL 2013

NAZAJ NA PREDAVANJIH
Pa je teden že naokoli. Mene pa še čisto nič ni vleklo domov.
Ponavadi se že prej naveličam, ampak tukaj sem se tako odmaknila od vseh "vsakdanjika", da je preveč prijalo. Za ta čas.
Ampak enkrat je treba domov pa še letalo nas je čakalo.



Še zadnjič do mesta. Na kavico pred železniško postajo in potem smo se poslovili. Saj bo kmalu čas prišel naokoli in se spet vidimo. Center mesta smo pustili za seboj, ko smo se spravili na metro do letališča.
Prav dobro imajo urejeno, da te pripelje direktno do tja. Ne rabiš nič drugega.
Čisto mirno. Brez hitenja. Brez nervoze.
Še malo "svežega" zraka preden smo se sprehodili skozi senzorje in uzrli letala.
Tokrat so spet merili kovčke, tehtali jih niso. Malo smo se načakali, da so bili švicarji lahko točni kot ure, mi pa smo imeli malenkostno zamudo. Komaj obembe vredno v resnici.

Leteti ni ravno nekaj, kar bi bilo med prijetnimi dogodki, te pa popelje od točke A do točke B v relativno kratkem času. In že smo se spuščali skozi oblake na letališče v Trstu, ki ga je moralo nekaj minut pred tem zajeti naliv. V zraku je bil tisti svež vonj in občutek po nevihti in tla so bila razmočena.
Še preden pa smo se zavedli pa smo bili doma.
Pa je bil dopust mimo. Kovček pa razpakiran in vrnjen. Samo še slike so govorile, da sem bila pred nekaj urami na drugem koncu Evrope.



Z največjo težavo sem ustala. Z največjo težavo sem funkcionirala.
Predavatelj iz Portugalske nas ima ta teden na delavnicah in danes smo začeli. Imela sem takšno srečo, da je včeraj odpadlo in čisto nič nisem zamudila. Saj pravim... sreča.
Dejansko sem iz španščine preklopila na angleščino. Čisto me medejo že teli jeziki. Če se niti nisem mogla skoncentrirati, da bi pisala slovensko, ampak sem avtomatično delala zapiske kar v angleščini.
Imam nalogo. Nekaj z diagrami. Nekaj z brandingom. In nekaj z Ljubljano.
Pridno smo še potegnile danes.

Ne da. Se mi. Nič.

The Temper Trap - Sweet Disposition


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:29 0 x komentirano
Oznake: dvojina, fotografija, razmišlanje, Španija 
 
NEDELJA, 21. APRIL 2013

AY NO!
Pester urnik smo imeli pripravljen za soboto. Mislim ne toliko urnik, kot je bilo dogajanja na sporedu.
Dan smo sicer začeli tako počasi, saj se ni nikomur nikamor mudilo.
Ampak smo se spravili po soseski, ki je novejša, bolj "fensi" in izgleda malce bolj luksuzno. Stanovanja so imela na strehi bazene, tako se govori.
Špancem naročiti čaj je kar precej smešno, saj noben ne pričakuje tega. In ko tretjič ponovim "té verde", morda ne mislijo, da se šalim. Ne vem pa sicer kakšna je navada pitja tega napitka.
Dobro, da mi je ostalo "Verde que te quiero verde" tako v spominu. Lorca pa slovenščina pa zelena in to. Tako, da vem kakšna je zelena.

Vsi so bili presneto neučakani, ker so vedeli, kaj nas čaka. Že prejšnji dan smo naročili paello. Takšno za deset oseb in baje najboljšo tam naokoli, ki jo kuhajo le za vikend. Hecen sistem.
Ampak definitivno se je splačalo. Malo drame.
Pred nami pa se je znašla ogromna posoda. Za deset ljudi. In zadišalo je, ko smo dvignili folijo. Potem pa smo se gledali med sabo in čakali, kdo bo prvi napadel. En za drugim smo se je lotili. Povedali so nam, da so jim razložili, da jo je najbolje jesti, kar iz posode. Ker je tisti riž treba še malce podrgnit, da je še boljši. Ampak je bila presneto dobra. Prav so imeli. In zajec res tekne. Ups.



Počitek po kosilu. Napokali smo se, ker je bilo težko nehati.
"Hengali" so v sobi. Jaz sem se nekaj poskušala pretvarjati, da sem pridna in obupala nekje na pol poti. Potem smo se družili še na strehi ob razgledu Paiporta, ko se je sonce počasi spuščalo. S kozarcem sangrije.
Crklanje na kvadrat predno se je bilo potrebno obleči, da gremo.
Navijaško razpoloženi. V barvah, odtenkih in šalu. Pa sva imela prvi del fotošutinga. Kjer sem imela jaz veselje. Ki ga je bilo potrebno ustavit.

Pa smo prši pred stadion. 
Ogromno ljudi. Navijaško razpoloženih. 
Ogromen stadion. Mestalla.
Noro.
Na nogometni tekmi sem bila enkrat, ko smo bili še manjši in so nas otroke peljali gledat na Plečnikov stadion. Drugače pa se ne spomnim, da bi bila kje drugje ali kdaj.



Valencija proti Malagi. 
Dejansko sem bila na nogometni tekmi, kar verjetno zabava vse skupaj, vključno z menoj. Kdo bi si mislil. Moram priznam, da je bilo noro. Vzdušje in množica in stadion in dejstvo, da bi rekla, da smo imeli precej dobre sedeže, saj smo imeli prav dober pregled nad dogajanjem s sredine.
Že ko smo prihajali do stadiona, smo imeli pregled nad precej ogromno množico, ki se je zbirala okoli. Fantje sicer pravijo, da sam stadion sprejme 55 tisoč ljudi, bilo pa jih je nekaj čez polovicoJaz bi seveda razložila, da precej več. Ampak ne glede na vse bilo je precej noro. Ker če sem bila jaz navdušena, potem je pa že nekaj bilo.
Papirnata letala. S tem so se obmetavali med tekmo in vsake toliko je kakšno priletelo mimo glave. Eno izmed njih je preletelo skoraj polovico igrišča. Čisto hud let.
Mehiški val. Nor je bil videti pa kar tri kroge smo naredili. Ob takšni množici kar pozabiš spremljati dogajanje na igrišču in gledaš kako potuje naokoli in kdaj si na vrsti.
Skratka. Videla sem 6 golov. Pet za Valencijo in enega od Malage. Seveda smo navijali za domače in bili čisto veseli, čisto padli notri in z navdušenjem gledali tiste štiri gole, ki so bili v roku 6 minut.
Tako učinkovit navijač sem. Ni kaj. Ha.
Sicer sem vmes tako padla notri, da sem se ujela, ko sem vzkliknila "ay no!", ko nekaj ni šlo ravno po načrtu. 
Dejansko sem vesela, da sem se strinjala, da grem.

Po tekmi pa v center, skupaj z nepregledno množico in na malo okrepčila potem pa smo ujeli še zadnje pol ure Oktoberfesta. Ker te tekme se začenjajo ob 10h v Španiji. Tisto pa zapirajo ob 2h. Nekje vmes smo se ujeli. Fantje z litrskimi vrči. Dekleti sva se pa pozibavali v polkastih ritmih.
Pa s taksijem domov.




Rrrrrk. Kot zajec na bobne.

The Lumineers - Ho Hey



Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 13:52 0 x komentirano
Oznake: dogaja, dvojina, fotografija, kosilo, luštno, razmišlanje, srečna, uživanje, Španija 
 
SOBOTA, 20. APRIL 2013

OKTOBERFEST OLÉ
A veš tisto, ko si na Oktoberfestu sredi arene v Valenciji, sredi aprila. Ja, točno ta trenutek. In pije se tudi mojito, skoraj pa pleše polko, čeprav smo samo malce migali ob zvokih račk. Španci pa zgledajo prav smešno v nemški noši. Vse skupaj je precej bizarno.

Ta dan smo namenili za sprehod do Ciudad de las artes y las ciencias. Kar je v prevodu mesto umetnosti in znanosti. Tam kjer so stavbe različnih oblik in akvarij in vse skupaj. Prav dobro izgleda. Skratka podali smo se čez cel park. Zanimivo je, da imajo oni park tam kjer je včasih tekla reka in potem hodiš pod mostovi in nobene reke nikjer.
Imajo veliko mostov, nimajo pa reke. Ne več.
Hecna je ta Valencija.




Prav lušten sprehod. Fantom se je sicer nekam "mudilo", ko so bili spet nekaj korakov pred nama. Ampak so se potem malce usedli in "odpočili", da sva se primajale.
Čaj. Če gredo na kavo, grem jaz na čaj. Rekli so mi, da sem v napačni državi, da bi morda bolj pasala v Anglijo. Morda pa res.


Kužati. Trije francoski buldogi in nekaj vzklikov navdušenja. Kako prikupna pasja bitja. In še cela druščina raznoraznih psov, predvsem zlatih prinašalcev. Kakšno veselje jih je bilo gledati. Čeprav se mi zdi, da se ima moj doma tudi precej fletno brez mene.



Prišli smo do parka z rožicami in vse sva poslikali. Take ogromne rože. Vrtnice, se mi zdi. Ko rastejo in cvetijo tam vse naokoli, da lahko narediš kakšno dobro fotografijo še z arhitekturo v ozadju.
Okoli stavb. Kovanje načrtov, kako najhitreje odpeljati Mercedeza in šoping center čez cesto.
Tam smo se izgubili za nekaj časa. Stlačila sem se v raznorazne oblekice in majčke in srajčke, ampak čisto nič ni bilo vredno nakupa, le na koncu sem si kupila šal s srčki. Tak ogromen za rutkico in srčke ima. Velike. Rožnate.
Nekako nisem mogla odvrnit oči. In ne skrivam navdušenja.



Do Oktoberfesta v Areni in nazaj domov.


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 16:09 0 x komentirano
Oznake: dogaja, dvojina, fotografija, razmišlanje, srečna, uživanje, Španija 
 
PETEK, 19. APRIL 2013

VALE
Očitno mi gre španščina veliko bolje kot sem pričakovala. Razumem precej več kot sem mislila in skupaj se trudim spravit vsaj osnovne stvari. Mogoče je to, da sem se bolj sprostila pri angleščini pripomoglo tudi splošno. Prav presenečena sem.
Ker potem sem že skoraj jaz tista, ki začnem prevajati o čem poteka pogovor. Vsaj, če se mi zdi da vem.
Ampak drugače se mi pa še vedno zdi, da nič ne znam.

 

Nežna svetloba skozi zavese z rožastim vzorcem, da nastane prav fina slika. V jutra pa se zbujam vedno pozneje, da še malo poležim v postelji.
Bil je dan kot zanalašč za potepanje po centru Valencije.
Drugo kavo in čaj smo spili malo naprej, kjer sem matadorju pred leti dvorila.
Prav zanimiv je občutek, ko se vrneš na isto tuje mesto in nekaj poznaš. Ravno po tej ulici sem se sprahajala tudi sama in so mi v spomin skočili določeni izseki. Predvsem tisto, kar je ostalo ujeto na fotografije, ki sem jih gledala in urejala ravno pred kratkim.
Trgovinica z bombončki. Železniška postaja. Kip matadorja. In tržnica z rožami na nekem trgu. Te momenti so se mi poigravali v spominu.
Ampak sem med vsem tem sama ustvarjala nove. Popolnoma drugačne podobe in tri riti pred očmi.

 

Torkat nisem kupovala nageljčka. Niti turista se še pretirano nisem šla, saj nekako niti nimam takšnega veselja gledati za drobnarije, ker je kovček že tako ali tako precej težak.

Našla sem svoj muz.
Pregledali smo center. Bolj prehodili. Fantje pred nama, midve pa s fotografskimi aparati za njima. Znašla sem se na lokaciji, ki je prešla iz deževne v sončno. Pa še z drugega konca se mi zdi, da smo prišli. Ker nazadnje, ko sem stala na tistem trgu, je dežavlo. Čeprav je bil skoraj, da rahel deja vu, saj sem bila precej podobno oblečena. Ampak ob drugačnem času, ob drugačni družbi.



Postanek za gasenje žeje. Sangria.
Tale španska pijača se prav dobro pije. Tako ohlajena, z malo sadja, ki se počasi namaka. 
Skoraj takoj pa je sledil postanek še za lačne trebuhe. Peggy Sue's ali nekaj takšnega. Njihov slogan se je glasil - food from America. Ampak je bil presneto dober krompirček. Res. Skupaj z vzdušjem in opremo. Duhom, bi lahko rekla. Ker je vse skupaj narejeno v slogu ameriških 'dinersov'.

Lezli smo tudi na stolp. Zaradi razgleda. In malenkostno smo izkoristili vse skupaj za priložnostni fotošuting. Za to se vedno najde trenutek. Kot za malo telovadbe kasneje v parku. No, recimo.
Na koncu parka pa nas je pričakala cela kpica šotorov in s pikčastimi vzorci okrašenih lampinjončekv, ki so naznanjali flamenko. Videli še nismo nič, ker smo bili nekako zgodnji, kakšnih par ur.
Potem pa metro pod noge in domov.


 

Naslednji lenobni dan se je sonce sramežljivo skrivalo za meglicami oblačkov, saj se kakšni resni niso tvorili. Se je pa poznalo, da se je temperatura spustila za kakšno stopinjo ali dve, ko je pihal malenkost hladnejši veter.
Tokrat je bil nov dan, čas za nov izlet. Na plažo.
Dejansko sem bila že v Valenciji, ampak do plaže takrat nismo prišle tako, da je bilo to zame nekaj novega. Za vsak slučaj sem vzela še kopalke sabo, jih navlekla nase, pravzaprav. Nisem se pa kopala. Plaža je bila preširoka in morje je bilo nekje v daljavi. Jaz pa popolnoma nerazpoložena za hojo po soncu do vode. Sem se pridno držala sence na mivkasti podlagi. 
Tudi senčenje šteje. Menda so se fantje pretvarjali, da so pogumnejši in šli v vodo ali športali po plaži. Dekleti sva izkoristili trenutke za poležavanje.
Vendar je vsega enkrat konec, ko se nekako bolj kot ne naveličaš in smo se prestavili v en izmed lokalov, ki so se vili po promenadi ob plaži.


 

Potem pa zopet metro pod noge in domov.
Zjutraj sva imela pravzaprav toliko sreče, da sva srečala tisto teto, ki je preverjala, če imamo karte, saj sva jo potrdila prevečkrat in je bila tako zelo prijazna, da je vrnila vožnjo. Fino.




Risanka za zvečer. Pravzapav smo pred spanjem gledali še kako nori so Rusi iz posnetkov na youtubu.
Ronal Barbaren. Pomalem smo kar umirali od smeha. In kere ritke. Ha.

Hans Zimmer - Time(Inception) 

Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 18:55 0 x komentirano
Oznake: dogaja, dvojina, fotografija, luštno, razmišlanje, srečna, uživanje, Španija 
 
SREDA, 17. APRIL 2013

KASAJA
Pa smo šli na sonce, čeprav sedaj slišim, da se je skrivalo nekje in se tudi doma pokazalo. Ni kaj.
Ampak imam pa dopust in sem v Španiji. Luštno mi je, saj vem. Vzela sem bonus točke za pridnost in jih vnovčila za eno popotovanje.
Skratka...



Čeprav letiš zgolj dve uri, ti potovanje iz enega na drug konec Evrope pobere precej več časa. Predvsem od točke A do točke B. Z vsemi postanki, menjavo prevoznih sredstev in tako. Od doma sem štartala ob 2h, v Španiji v stanovanju pa smo bili tam okoli devetih. Sedaj niti ne vem ali prej ali po deveti, vem samo, da nas je čakal narezek, saj sem fanta po poti poslušala, da sta že pošteno lačna. Pa so nam prebrali misli.
Večer smo nadaljevali z eno pijačo in drugo in tretjo in potem nismo več šteli, ko mi je avtomat dal več denarja, kot sem ga vložila in smo za pokušino dobila kakšen kozarček. Ker to se pa more poskusiti, predvsem, ko je naš španski prijatelj popolnoma presenečen nad dejstvom kako punce nazdravljajo.
Pestro. In smo se spravili v najvišje nadstropje po kar nekaj precej stopnicah. Vedno prideš s sapo do vrha.

Lenobni dan, naslednjega dne.
Iz ene postelje na drugo. S postankom na zajtrku. Pa ustvarjalni kotiček. Pa najbolj prikupna napihnjena žverca.
Tako sem bila lena, da mi še fotografski aparat ni kaj dosti dišal. Malo počitka sem si vzela in mu ga namenila, da je komaj kaj prilezel na plano.
Opoldne smo se iz notranjosti prestavili na sonce. Na kavico in čaj. Za dodatno mero vitamina D, čeprav sem nase nanašala že drugo plast zaščitnega faktorja 30. Pijem pa rdeči čaj, ker sem nazadnje to znala povedati. Takoj za tem, ko je gospod s malo pomočjo pantomime ugotovila, kaj smo mu hoteli povedati. Mogoče je res nenavadno za španske razmere, da si kdo čaj naroča. Ampak, če gremo na kavo to sama dojamem kot, da gremo na čaj. Navajanje na kavo mi ravno ne gre. Nisem kaj dosti navdušena.



Zgubila sem popolnoma ves občutek za orientacijo, smer neba ter vse povezano s tem dotičnim stvarem, saj mi še vedno ni povsem jasno kako smo prišli iz enega na drug konec, kje se nahajamo in kam prazaprav gremo. Predvsem, ko me zmedejo, da ima trgovina dva vhoda oziroma izhoda na popolnoma drugih straneh ulice in to storim potem čisto nezavedoma. Greš notri, si rečeš - o blagajna, preiščeš vso trgovino, prideš do blagajne in povsem "logično" predvidevaš, da si sedaj na isti blagajni, saj imajo v naših trgovinah samo eno. Te celotna situacija zmede, šele ko prideš ven in se zaveš, da si na popolnoma drugi ulici. Pred pravo hišo že pravzaprav.

Zakaj ne bi izkoristili lepega dneva in se prestavimo v park. Vzamem karto, sončno kremo in še ležalke se vzame in se odpravimo. Na sončka. Ven. Čeprav nam veter ni bil v pretirano korist.
Enka. Še vedno siesta in sami v parku.
Tako zelo smo bili zagreti, da smo komaj postopoma ugotovili, da se je urni kazalec premaknil v smer, ki je naznanjala konec "počitka" in so se iz raznoraznih koncev kar naenkrat prikazali ljudje. Presenetljivo kaj za Špance pomeni ta del dneva, saj dobesedno kar naenkrat "omrtviči" vse.
Nabrali so se otroci, ki so si čez park podajali karte. Nabrale so se gospe oziroma gospodične mamice, ki so svoje "mulce" pripeljale v park, one pa so ob najnovejših tračih glasno razpravljale, ko so imele drugo oko na tem, kaj "malčki" počnejo po parku.
Saj se ni končalo z prihodom vseh, končalo se je s tem, ko noben ni imel več navdušenja, da bi delil karte. Zmage pa smo si razdelili med seboj. Skoraj vsi.

Pol filma. Pa pavza, ker smo šli nekaj probat. Potem pa nadaljevali s konem.
Red Dawn. Sicer ga ravno ne priporočam v gledanje, ampak... nekaj o "junaštvu" Američanov nad osvajanjem Severnih Korejcev Amerike.
Kakorkoli.
P!nk - Try

﻿
Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 18:05 0 x komentirano
Oznake: dogaja, dvojina, fotografija, potepanje, razmišlanje, srečna, uživanje, Španija 
 
NEDELJA, 14. APRIL 2013

SALSA S KUBE
Obupala. Nad pakiranjem in tehtanjem kovčka.
Notri sem sicer zapakirala stvari za cel teden in del tehnologije, sicer ne izgleda nabasan, ampak je pa presneto težak. Mogoče že tam na meji pretežkega.
Šment.

Sedaj menim oziroma sem se odločila, da imam dosti ukvarjanja s tem in bom upala na boljši jutri. Da se bo čudežno našla kakšna boljša rešitev. Očitno bom morala obrati kakšno drugo pot.
Ampak ja, grem. V Španijo. Za dober teden. Na obisk, izlet in potovanje.
Mislim, da še vedno nisem povsem dojela. Se bom jutri uščipnila, ko bom tam.
Rabim malo pavze od moje "pridnosti".

Fink - See It All


Pošlji objavo po e-pošti
BlogThis!
Skupna raba v storitvi Twitter
Skupna raba v storitvi Facebook

avtorica Kaja Zalokar objavila ob 23:44 0 x komentirano
Oznake: razmišlanje 
 
SOBOTA, 13. APRIL 2013

OČARANA
Z tako pozitivnimi čustvi, da se beseda navdušenje in opis - opazovala z največjim nasmehom, zdita prav klišejska.
Zvok kitare je odmeval. Bila je čudovita noč in jutro.
Ostala sem očarana in začarana.
Uživala sem v trenutku, ko sem sedela nasproti in občudovala.

Hvala. Ker morda sploh ne znam razložiti, koliko mi pomeni.

Wye Oak - Civilian

