Zoran Janković ne pleska sam svoje pisarne, tudi ostali župani ne. Farbajo pa….
11. julij 2013 by Don Marko M
Da bi lažje razumeli ustroj delovanja naših birokratov, je pač treba ponuditi primerjalnost delovanja tega aparata v tujini. Če primerjam Koper in Ljubljano ali Maribor, pač preveč zlahka ugotovim(o), da razlik ni.  Redko kateremu občinskemu uradniku pade na pamet, da bi naredil kaj več in drugega od tistega, kar mu določa opis del in nalog. Le kako bi reagirali, če bi jim šef župan zaukazal, da si morajo sami prepleskati svojo pisarno ?…..

Res me zanima. Čeprav je že dokazano, da “mojemu” Popoviću, še manj Jankoviću, kakor tudi Fištravcu in ostalim našim županom ne pade na pamet, da bi naredili nekaj, kar lahko drugi.

No, kako bi pa moralo biti v resnici, dovolj nazorno razkazuje primer delovanja Mestne uprave iz Avezzana, občine 43 k prebivalcev v osredju Italije.

Po lanskih turbulentnih volitvah v Italiji, je tudi v Avezzanu prišlo do sprememb na položaju župana. Nov župan je postal levo sredinski Giovanni Di Pangrazio in takoj uvedel nove, kreativno sveže pristope dela Mestne uprave. Saj veš kako gre to – kakršen šef, takšen delavec.

In očitno se tega, politično mladi, Giovanni dobro zaveda. Splošna recesija je samo dodaten razlog, v kateri se prikažejo vse sposobnosti šefa. In tudi Giovanni se je odločil varčevati, a na drugačen način, kot naši župani.

Zaposlenim v Mestni upravi je namreč predlagal, da sami prepleskajo svoje pisarne. In seveda tudi hodnike, skratka celo občinsko stavbo.

A predlog je imel tudi dodatek. Zaposlenim je predlagal, da, pazi zdaj, stroške za material, torej barve in potrebno orodje, plačajo kar sami iz svojega žepa.

Za nameček pa še, da se pleskarska dela izvajajo po končanem rednem delovnem času. Torej v svojem prostem času.

In potem se je Giovanni vsak dan, nekaj dni, po svojem županskem delovnem času, preoblekel, vzel v roke metlo, krtačo, barve, valjček, čopič in pač pleskaril svojo pisarno.

Na praktično enak način pa so mu sledili ostali zaposleni občinske uprave pri pleskanjih svojih pisarn.

Po nekaj dnevnem pleskarjenju, so bili na koncu vsi zadovoljni. Zaposleni in meščani. In seveda tudi župan Giovanni, ki je razložil tudi finančne učinke te akcije.

Za material pleskanja so vsi zaposleni, z županom na čelu, plačali svojih skupnih 470 €. A glavni prihranek je bil 10.000 €, kolikor bi jih stalo, če bi to delo namesto njih opravljal kakšen pleskarski servis.

Seveda takšnih in podbnih učinkovitih idej in prijemov županu Giovanniju ne zmanjka, a o njih še kdaj drugič.

In potem gledam, berem in si manem oči, kako so mestni svetniki lani v Kopru zagonili 130k € za luftanje, v Mariboru isto vsoto za isti namen, v Ljubljani pa so zluftali 200k €.

Sredstva, katera bi mestni svetniki morali porabiti za delo, a je bil večji del teh vsot porabljen za preseravanja, prežeravanja in pijanke.

Denarja jim seveda ni bilo potrebno porabiti, lahko bi ga prihranili in prenesli v naslednje leto, še obresti bi se nekaj nabralo, lahko bi ga namenili socialno ogroženim, a to bi bilo prelahko. Naši Popovići, Jankovići in ostali župani očitno raje nimajo nič z recesijo skupnega.

Vseeno pa od njih pričakujem, da bodo zavihali rokave, si iz svojega žepa kupili barvo in potrebno orodje, to isto naročili svojim podrejenim uradnikom in izven delovnega časa, brezplačno, skupaj prepleskali vsak svojo pisarno. Neko koristno in varčevalno početje pač. Farbanja je bilo že preveč……

Don Marko M

Od porno zvezde, do vzorne (krščanske) družinske matere
9. julij 2013 by Don Marko M
Osebne izpovedi porno zvezd, so prej redkost, kot pravilo in tokrat predstavljam to redkost. Kot pravijo porno zvezde, je vstop v filmsko pornografsko industrijo enostaven proti izhodu iz nje. In če je ostala filmska in glasbena industrija zaradi spleta začela biti plat zvona, potem se je pornografska industrija na račun spleta naravnost razcvetela…..

V tej sekundi, ko bereš te črke, si 29k uporabnikov spleta ogleduje pornografijo, 12% vseh spletnih strani prikazuje te vsebine, 35% vseh spletnih prenosov je s to vsebino in dnevno na spletu nastane okoli 300 tovrstnih strani.

Povsem jasno je, da JE porno industrija enormen biznis, ki letno prinaša skoraj 5 milijard $ prihodkov.

A prepogosto je realno življenje porno zvezd daleč od tistega zvezdniškega na filmu. V resnici niso porno zvezde nič drugega, kot izvajalci najstarejše obrti na svetu, kjerkoli na svetu, razlikuje jih le, da to njih početje beleži kamera.

V naši mali podalpski tovrstnih zvezd praktično nimamo, razen La Toye, imamo pa zato prostituk za izvoz, kar sem sicer pred leti že predstavil v zapisu Slovenske matere vzgajajo prostitutke, ki je krepko razburkal slovensko javnost.

Še najlepše je, če se v prostitucijo do porno zvezde nekdo, praviloma je več žensk, odloči samostojno in samostojno tudi preneha. A v večini primerov ni tako. “Majhne” prostituke praviloma postanejo lastnina takšnih in drugačnih gospodarjev, njih življenje pa pekel na Zemlji.

Mnoge so v ta “posel” dobesedno prisiljene, ugrabljene, tudi kot otroci in le redkim izmed njih v življenju uspe še kdaj postati gospodar samega sebe v svobodi.

Večina jih postane odvisnikov od drog, prej ali kasneje, alkoholikov, trezno priseben je pač to delo verjetno težko opravljati, razen če želodca sploh nimaš, zbolevajo za vrstami spolnih bolezni, od herpesov, gonorej, AIDSa in ja, dosti jih  zaradi tega dela tudi umre, tudi dosti pred starostjo.

A nekaterim vseeno uspe vse to preživeti in postati del “normalne” družbe….

Pred kratkim je eno takšnih zgodb predstavila tudi Aurora Snou, danes že bivša porno igralka, ki je podrobneje predstavila življenski ritem povprečne porno dive, kakor tudi, kaj se zgodi s takšno igralko, ko se odloči zapustiti ta posel.

Aurora je nekoč živela z mislijo, da ne bo nikoli imela družine, kar je navedla kot razlog vstopa v to industrijo. Njeno dokaj uspešno kariero pa je pod vprašaj postavil njen brat pred 4imi leti, ki je po prometni nesreči (p)ostal kvadriplegik.

Naenkrat se je Aurora znašla v vlogi skrbnice svojih 2-eh nečakov, starih 4 in 6 let.

Zaradi tega dogodka se je v njej marsikaj spremenilo in naenkrat si je zaželela le postati mati, čeprav obenem še ni imela namena zapustiti porno industrijo. Da je bila zadeva še bolj zakomplicirana, je sama še vedno verjela, da drugega dela, kot tega, enostavno ne zna opravljati.

“Porno zvezde nimamo sindikatov, zdravstvenega zavarovanja in podobnega. Ko porabiš prisluženo na garderobi, kozmetiki in čevljih, pač ostaneš brez denarja. Zato je penzija malo verjeten koncept”, je pojasnila Aurora.

In potem je nekaj let razmišljala, kateri je najlažji in najkrajši način, da odkriža porno industrijo, v kateri ji je uspelo preživeti dobrih 10 let. Najprej je zmanjšala število vlog in potem nekega dne spakirala svoje življenje v 7 kovčkov in se preselila v LA, v tisti revnejši del.

“Dosti mojih kolegic tudi po koncu kariere nadaljuje to delo v raznih striptiz klubih ali pa snemajo erotične filme za kabelske televizije. Težko je stopi na suho iz tega. Še večji izziv pa je potem početi nekaj oblečena”, je dodala Aurora.

Po napornih mesecih ji je le uspelo dobiti službo v klasični tv produkciji, v industriji zdravja in fitnesa. Zdaj se privaja na svoje novo življenje, katerega si je sama izbrala.

Aurora Snou (blog Don Marko )

Ena svetovno najbolj znanih porno igralk, kateri je ravno tako uspel življenski met izstopa iz porno industrije in zaživetja normalnega življenja, ob kateri smo se nekoč kot mulci naslajali, je zagotovo ognjena madžarka Ilona Staller alias Cicciolina.

Danes 60 letni je uspelo, kar nobeni porno igralki pred njo in verjetno težko za njo. Poleg ustvarjene družine je postala tudi poslanka italijanskega parlamenta, v katerem je konstantno in, moram priznati, zelo spretno sukala jezik in živcirala nasprotnike v parlamentu.

V Italiji je še vedno zvezda, a tokrat zaradi njene politične drže in brez dlake na jeziku, vseskozi pa je (in še) krepko vznemirjala tisti del konzervativno katoliških Italijanov, katerih je itak večina in italijansko javnost je vzdignila pokonci tudi ob koncu lanskega leta, ko ji je pripadla pravica do pokojnine 3k €, ker je pač bila poslanka.

Ciccolina je vedno bila bistra punca. Bistra in preračunljiva. Sposobna. Vedela je kaj hoče in kako bo tja prišla. Kar ni ravno ženska običajna praksa. A ji za njeno odskočno desko v normalno življenje preko porno industrije niti najmanj ne zavidam, marsikaj za pokvariti želodec je morala dati skozi…..



Pa si pred koncem poglejmo še par “upokojenih” porno zvezd, torej tistih, ki so se rešile iz krempljev porno industrije in postale povsem običajne, vsakdanje ženske…..

Asia Carrera
Danes je Asia, ena nekoč najpopularnejših porno igralk, ponosna mati svojima dvema otrokoma in gospodinja svoji družini. Nobena skrivnost ni, da je Asia že od mladih let tudi članica Mense, saj njen IQ znaša polnih 156.

A da kako se je tako inteligentna znašla v tej industriji ? Nekaterih vprašanj se ženskam ne postavlja, ker ti je potem lahko še manj jasnega. Asia danes živi v Juti, kjer je pornografija prepovedana.

Asija Carrera (blog Don Marko M)

Tiffani Million
Posnela je 129 filmov in še danes pravi, da je ponosna na tisto svojo kariero. Iz porno industrije je zgasnila, ko je spoznala sedanjega moža, s katerim imata tudi 2 otroka. V novem življenju pa opravlja delo zasebnega detektiva.

Tiffany Million (blog Don Marko M)

Houston 
Bila je prva igralka v porno industriji, ki je prejela milijon dolarjev plače. Še vedno pa ostaja lastnica rekorda največjega gangbanga v zgodovini porno industrije. Danes je mati samohranilka, ki je uspešno preživela boj proti rak-u, ter zaključila šolanje za medicinsko sestro, kar je tudi njena služba.

Houston (blog Don Marko M)

Sicer ne vem (še), kaj si ti misliš o tej zgodbi, ampak jaz sem mnenja, da teh oseb ne gre obsojati. Nenazadnje so samo opravljale svoje delo za preživetje. In še bolj nenazadnje – mislim, da obstaja zgolj izjemoma kakšen primerek, ki še nikoli ni pogledal porniča, sploh v mladosti norosti in ja, tudi Božji otroci to počnejo.

Mislim, da bi jih morali, namesto obsojati, jemati kot neke idole. Te, ki so izstopile iz tega posla so nenazadnje pokazale in dokazale v prvi vrsti zgolj eno, a to, kar mnogi niso sposobni. Dokazale so, da se življenje lahko spremeni, če sam tako hočeš. In zaživiš neko drugo, sebi všečno, priložnost življenja…..Upati si….Verjeti vase….In zmagati…..

Don Marko M

p.s.
Postani aktiven in ponosen del realne zabavne druščine Hočem, da se to vpiše v Ustavo !

Halo pizza – dostava hrane na dom v prihodnosti
8. julij 2013 by Don Marko M
Mislim, da težko obstaja, vsaj v mestu živeči, državljan, ki ni vsaj 1x naročil dostavo hrane na dom. Verjamem, da je pizza najpogostejši artikel te sorte, a tudi čevapi ne zaostajajo. Da bi kje dostavljali na dom tradicionalne ajdove žgance z repo, prelito z ocvirki, še nisem slišal. Tuja kulinarika je očitno v prednosti pred našo domačo v segmentu hitro pripravljene dostavljene hrane na dom…..

Razlogov, za enostaven dvig telefona in oddajo naročila, nekaj minut kasneje postreženega kot “gotovo jelo”, najde seveda vsak dovolj, od lenobe do praktičnosti, lagodnosti, neveščnosti kuhanja, lenobnosti pomivanja posode, pa še kaj bi se našlo….

O zdravstvenih stranskih učinkih te na dom dostavljene hrane ne bom posebej polemiziral, navedel bom le dejstvo let nazaj, ko smo v službi dobrih 6 mesecev skoraj 24 ur dnevno ekipa utapljali misli v projektu, da smo se imeli po tem obdobju vsi že preko glave in mesec sploh nismo hoteli slišati drug za drugega.

In v tem času smo se cela ekipo dobesedno prehranjevali samo na način dostave hrane na naš naslov. Po dobrem mesecu smo preizkusili praktično kompletne menije vseh 5ih ponudnikov te storitve. Rezultat po 6 mesecih je bil impresiven – praktično vsi smo se zredili za 7 – 10 kg. Jaz za polnih 10 in imel sem kaj delati nekaj mesecev potem, da sem to stopil….

Posebna zgodba pri dostavi hrane so seveda operaterji, katerim se naročilo oddaja, še bolj pa dostavljalci. Znanka, drugače dama, mi je nekoč prijavila, da naroča dostavo hrane na dom samo zaradi dostavljalca, da se lahko enega brzinskega onegavita, dostavljene hrane pa sploh ni konzumirala. Takrat sem razmišljal, da bi se šel honorarno malo dostavljalca hrane na klic.

In potem sem se zamislil, kako bi lahko izgledal postopek naročilo/dostava hrane na dom v neki bližnji prihodnosti. Opozarjam, da je dialog v nadaljevanju izmišljen. Izmišljen in verjeten ravno toliko, kot bližnje srečanje Edwarda Snowdna z Obamo…..

Operater : Halo pizza, izvolite !
Stranka : Dober dan. Rad bi naročil dve pizzi
Operater : Ok. Mi posredujete vašo EMŠO številko ?
Stranka : Moj EMŠO ? Kaj pa vam bo to ?
Operater : Instalirali so nam novo tehnologijo
Stranka : In kakšne veze ima to s pizzami ?
Operater : Tako povečujemo hitrost usluge, kar je v vašem initeresu. Ste lahko prijazni in mi posredujete vaš EMŠO ?
Stranka : Sicer ne razumem, ampak…čakajte, da pogledam. Pišite : 01010227820779
Operater : Hvala vam, gospod Bukselj. Samo malo, da preverim podatke v naši bazi. Kot vidim, živite v Opaljeni ulici. Številka vašega domačega telefona je 1235561, številka v službi 55523323, gsm-a pa 080 712008. Zdaj em kličete iz hišnega telefona.
Stranka : Res je, doma sem. Od kod vam sploh te informacije ?
Operater : Pa v medmrežju smo, gospod
Stranka : Skom ste v medmrežju ? Z mojim telefonskim operaterjem ali mojim podjetjem ?
Operater : Gospod, bodite prijazni in oddajte svoje naročilo
Stranka : Prav. Prinesite mi na domači naslov dve veliki gorenjski, s čilijem….
Operater : Mislim, da to ni dobra ideja, gospod
Stranka : Kako to mislite ?
Operater : Gospod, vaši zdravstveni podatki iz elektronskega kartona govorijo, da imate povišan pritisk in visok nivo holesterola. Žal mi je, ampak polica vašega Dodatnega zdravstvenega zavarovanja ne krije tega rizika….
Stranka : In kaj bi mi vi priporočili ?
Operater : Lahko naročite našo nemastno sojino pizzo. Prepričan sem, da vam bo všeč
Stranka : Zakaj tako mislite ?
Operater : No, prejšnjo teden ste v knjigarni kupili “Gurmanske jedi iz soje”. Zato vam to priporočam
Stranka : Dobro, ajde. Pošljite mi potem dve veliki soja pizzi. Koliko me bo to stalo ?
Operater : To bi moralo biti ravno prav za vas, ženo in sina. Skupaj s stroški dostave bo to 20 €. Kako boste plačali ?
Stranka : Kot vedno, s kreditno kartico
Operater : Oprostite gospod, bojim se, da boste morali plačati z gotovino. Prekoračili ste dovoljeni minus na kartici
Stranka : OK, bom pa skočil do bankomata in prinesel denar pred prihodom vašega dostavljalca
Operater : Ne bo šlo, gospod. Prekoračitev imate tudi na TRR
Stranka : Ma nima veze, vi samo pošljite te pizze, denar bo pripravljen. Kdaj pride vaš dostavljalec ?
Operater : Ravno smo malo oblegani, tako, da čez okoli 45 minut
Stranka : Pa kako to zdaj ? Imate najsodobnejšo tehnologijo, v medmrežju ste, rabite pa več časa kot prej, ko teg aniste imeli….
Operater : Gospod, če se vam mudi, lahko pridete do nas, čeprav mislim, da vam ne bo enostavno voziti pizze na skuterju
Stranka : Kako pa veste, da vozim skuter ?
Operater : Tukaj piše, da zamujate z odplačilom lizinga za avto in vam ga je lizing hiša zato perd dvema mesecema odvzela. Je pa zato vaš skuter povsem odplačan, pa sem pomislil, da boste tako prišli po pizzi
Stranka : Ne, vseeno bom uporabil javni prevoz
Operater : Gospod, po naši evidenci vaša Urbana ni bila dopolnjena ta mesec….
Stranka : E zdaj mi je dovolj. Daj se goni u tri….
Operater : Gospod, priporočam vam, da pazite, kaj govorite. Že imate dva prekrška ZJRM iz 2011 in še eno vpitje na prometnega policaja, ter dva na redarje iz 2012
Stranka : Alo mona, ma jaz sem poklical Halo pizza, ne pa policijsko postajo…..
Operater : Gospod, vemo tudi, kateri je vaš nick, pod katerim pišete ostre komentarje na Drugem svetu…
Stranka : Ma kaj mi ne poveš….
Operater : Da ne omenjam posebej spletnih strani, katere obiskujete…
Stranka : Poslušaj človek, dobro poslušaj – hočem dve pizze !!
Operater : Želite še kaj, gospod ?
Stranka : Ne, nič več. In ne pozabite dve koli gratis, kot piše v vaši reklami…
Operater : Oprostite gospod, ampak naš oglas ima klavzulo, da ne smemo dajati kole brezplačno diabetikom. Prosim vas, da osebno pričakate našega dostavljalca, ker se boji psov. Kot vidim, vi vašega hišnega ljubimca še niste peljali na cepljenje k veterinarju….

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

Bikini po svetu prepovedujejo – frka totalna….
4. julij 2013 by Don Marko M
“Čeden nič je to, kar imate skoraj oblečeno”, je izjava večnosti, katero je, na začetkih booma bikinija, tako mačovsko  izustil sex bomba moškosti Sean Connery (ko bom velik, bom kot on) nekdanji sex bombi ženskosti Ursuli Andress v enem evergreen filmov Dr. No. Prav nobenega razloga proti nimam Sean-ovi izjavi…..

Ne, obleka itak ne dela človeka, ampak bikini zna narediti žensko. Moški pa ženski, tudi bikini.

To dvodelno sončno/kopalno čudo 4ih trikotnikov, danes tako samoumevno, ima naravnost bombastično zgodovino. Praktično vse, za kar ženske zagonijo kupe denarja, je izumil moški in tudi bikini se ni izneveril tej tradiciji.

Bikiniju podobno so sicer poznali že v 3. stoletju, tudi prej, a ni bilo namenjen vsaki, le najlepšim. In tako je šlo vse do 20. stoletja, ko sta ga istočasno kreirala francoza Jacques Heim in Bart Louis, a neuspešno za širše množice.

In potem se je pred 67 leti zgodil zgodovinski dogodek. Bikini je dobil – zgodbo. Takratj e namreč v Parizu Louis Reard na modno pisto postavil manekenko, ki je nosila njegovo novo kreacijo. Publika je pričakovala čudež in ja, dobila ga je. Manekenko, opremljeno zgolj s štirimi skromnimi trikotniki blaga.

Šokirano občinstvo si še ni dobro opomoglo, ko je je že sledil še večji šok. Reard je namreč pojasnil, zakaj je dal tem krpicam ime – bikini.

Le 4 dni pred to modno revijo je namreč vojno letalstvo ZDA iz svojega znamenitega B-29 odvrglo prvo atomsko bombo po koncu 2. svetovne vojne, kot prvo v seriji nadaljnih poskusov. In odvrgli so jo na atol Bikini. (atol = koralni otok plitvo obročaste oblike z laguno v sredini)

Kot bi Reard s svoj opronicljivostjo vedel, da bodo njegove bikinke raznesle po svetu, kot atomska bomba na Bikiniju.

No, od takrat dalje je vse postalo stvar ženske bikini emacipacije, moških pogledov misli “joj, kaj bi ti delal”  in seveda velikega biznisa.

Bikini prepovedan v Italiji
A kljub nesporni popularnosti bikinija, se zadnja leta dogaja, da ga vse pogosteje prepovedujejo po svetu. Zadnje sveže iz tega seznama je popularno italijansko turistično mesto Vietri Sul Mare, iz province Salerno.

Tamkajšnji župan Franko Beninkasa se je odločil, da ženske ne smejo hoditi naokoli v bikiniju po mestu. Če si bo katera turistka ali domačinka to dovolila, jo lahko mestni redarji mirne duše oglobijo za 500 €.

S to potezo bo ohranil ugled mesta, pravi Beninkasa.

V bran mu je stopil tudi prvi policaj mesta Alfano, ki je razložil, da so se prepogosto dogajale neprimerne scene, ko so bikini razgolotene gospodične navalile iz plaž direktno v gostinske lokale po mestu, kar po njegovem ni imelo več nobene veze s kulturo obnašanja.

Bikini prepovedan v Arabskih Emiratih
Vsem, ki se navdušujete nad fantastičnimi plažami Arabskih Emiratov in se mogoče celo odpravljate tja, ne bo odveč vedeti, da imajo tam kar nekaj takšnih plaž, na katerih je prepovedana uporaba bikinija.

Prepovedane pa so tudi moške kopalke, ker, kot pravijo v zagovor – preveč odkrivajo, kot bikini. In ja, kazni so.

Bikini prepovedan tudi na izboru Miss sveta 2013
Zdaj pa je že znano tudi, da bo letošnje tekmovanje za Miss sveta septembra v Indoneziji, ki je s svojimi 240 milijoni državljani največja muslimanska država sveta, potekalo prvič brez – bikinija.

Ja, letos se ne bomo nič nasljali nad lepoticami sveta v izhodih s kopalkami. Nema. Njet. Odpade skroz.

Odločitev, da se kategorija izhodov v kopalkah povsem izloči iz tekmovanja je sprejel organizator zato, da ugodi islamskim organizacijam, ki so tekmovanju nasprotovale in celo zahtevale odpoved tekmovanja, kar so upravičevale v trditvah, da Miss sveta promovira zgolj hedonizem, materializem in potrošništvo.

Res težki časi za bikinke….

No, sam sem se odločil bikinke podpreti. In tako bodo izgledali moji popoldnevi letošnjega poletja – bikini….monokini……nokini……neobvezno v tem zaporedju. Bemti, kako rad imam poletje….

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

Anja Kopač Mrak in Bratuškova hočeta uničiti tudi družine
3. julij 2013 by Don Marko M
Vsakič, ampak res vsakič, ko usta odpre Anje Kopač Mrak, mi pade mrak na oči. In to vse od dneva, ko je še kot pomočnica Svetlika v Pahorjevi vladi izpeljala socialni zakon, ki je čez noč ustvaril 200k novih socialno ogroženih, da ne rečem revežev. Tega ne Mrakovi, ne Svetliku, sploh pa ne Pahorju nikoli ne pozabim. In zdaj Mrakova spet ugaša luč….

Tokrat z žegnom Alenke Bratušek, ki je sicer še pred kakšnim mesecev lepo pričala, da ne bo več dovolila, da bi po janši še kdo teptal po ljudstvu. No ja, na nek način drži, kar je rekla. Nikomur ne dovoli teptati po ljudstvu, ker ji gre sami to dovolj dobro od rok.

Namesto, da bi se ta vlada lotila temeljite prenove družinskega zakonika in gospodarskih refrom, lepi razne okraske po zakonodaji, ki ustvarjajo še večjo zmedo in kaos, korist nobene, škode za izvoz in zdaj je prišel na vrsto predlog zakona o starševskem varstvu.

Lahko bi sicer rekel, tako na izi, da gre za še eno v nizu direktiv Bruslja, katerim uspe sicer na vsakih 1k dobesedno neumnih in neživljenskih direktiv ustvariti tudi 1 okolju prijazno, ampak to bi bilo preveč enostavno. To bi pomenilo samo standardno večine slovensko valjenje krivde lastne nesposobnosti na drugega.

Ne, nobene direktive Bruslja me ne zanimajo, ker imamo svoje parlamentarce, ki so zadolženi izvajati svoje koristne ideje in dejanja za državljane. Sploh pa praktično vsaka direktiva EU dopušča maneverski prostor prilagajanja okolju posamezne države.

Seveda, če to ugodnost politiki države uporabijo. A tako Bratuškova, kot Mrakova, se sklicujejo pri tem predlogu, kot vseh ostalih, zgolj na direktivo EU, katere nimajo namena prilagoditi našemu okolju, ker pač očitno obe skupaj, kot cel parlament, enostavno nimajo kojones za povedati kar je prav Bruslju.

Da skrajšam. Bratušek/Mrakove predlog zakona o starševskem varstvu ni nič drugega, kot feministično ščitenje samohranilk, ki to namenoma postanejo, poudarek na namenoma. In polnjenje državne blagajne na račun tistih, ki to niso.

Vse ostale oblike družine bi bile na račun tega manevra zelo prikrajšane, predvsem otroci.

Kopačeva namenoma poriva v ospredje floskule, da bi ta zakon prinesel več očetom. Predvidljiva fora naših parlamentarcev oddaljevanja od bistva. Ljudstvo se bo pač pičilo, ali je prav, da je tudi oče z otrokom v njega prvem letu, ali je to samo domena mamic….

Ta problem bi lahko hitro rešili. Obema staršema bi omogočili, da lahko v celoti oba skupaj koristita porodniško ali vsak posamezno, kolikor in kakor se pač sama dogovorita.

Ampak to ne piše v Mrakove EU direktivi.  Tam piše, da bi po novem delitev starševskega dopusta znašala v skupni višini 260 dni, in sicer na 130 dni za mater in 130 dni za očeta.

Mar to pomeni, da Bruselj zahteva v prihodnje samo še 9 mesecev porodniške, pardon, starševskega dopusta ? Ne bi presenetilo…..

Nadomestilo za čas dojenja. Denarno. To naj bi bila super novost. Čeprav Mrakova trdi, da tak predlog zakona deluje v smeri izenačitve starševskih vlog, je jasno, da že to o dojenju postavlja očete v diskriminatoren položaj, dodatno pa potencira namerne samohranilke.

Kako in kdo bo kontroliral dojenje otroka, da bo mati upravičena do tega dodatka pa niti besede, kakor ne, da bo ta dodatek izgubljen v trenutku, ko bo oče otroka koristil starševski dopust, kar pa se namernim samohranilkam kakopak ne bo moglo zgoditi.

Da ne bo nesporazumov – povsem podpiram, da je dobro za otroka, da tudi oče, tudi v prvem otrokovem letu, prevzame nekaj mesecev (po)polne dnevne skrbi za otroka. Nenazadnje, kariera lahko počaka, otroci ne čakajo.

Ampak, da bi zaradi koriščenja starševskega dopusta nad 30 dni za očeta, te dni odvzeli materi, kakor zahteva Mrakova, no, to pa ne bo šlo. Po njenem namreč v vsakem primeru očetovski dopust temelji na odbitku koriščenja le tega materi. Če pa oče ne bi koristil teh 30, se ga do 130 njegovih možnih dni ravno tako odbije materi, saj očetov del ni prenosljiv na mater.

Seveda ne bodo mogli biti veseli niti delodajalci. Do 30 očetovskega starševskega dopusta seveda pomeni zgolj in edino njih strošek. Za vsak naslednji dan koriščenja pa bo država očetu odvedla dohodnino po najnižji možni stopnji, kar pomeni za kompletno družino popolno presenečenje v naslednjem letu, ko bo država za ta luksuz izstavila zajeten račun doplačila dohodnine očetu.

Predvsem pa bomo zlahka priče zgodbam življenja, ko delodajalec, tudi pod grožnjo odpovedi, ne bo dovolil očetu koriščenja tega starševskega dopusta in se mu bo pač ta moral odreči, a kljub temu bodo očetovi določeni dnevi odbiti od materine porodniške, torej ji bo porodniška zmanjšana za očetov delež, čeprav neizkoriščen.

Prikrajšana bo torej cela družina in ja, teh težav namerne samohranilke/samohranilci ne bodo imeli.

Dodatno emancipirano feministično držo pa v temu predlogu Mrakova napoveduje z dvigom otroških dodatkov na 30%, a le za samohranilke. Otrokom izven/zakonskih skupnosti, družin, pa ne le, da se no bo dvignil, ampak se bo otroški dodatek enostavno odvzel.

Še ena diskriminacija ? Brez dvoma….

Mrakova namreč napoveduje odvzem otroških dodatkov vsem družinam, katerih otroci med 3 – 6 letom ne obiskujejo vrtca.

Anja Mrak, naj te opozorim samo v toliko, da otroški dodatek v nobenem primeru ni vezan in namenjen zgolj in edino plačilu vrtca, ampak predvsem nakupu osnovnih življenskih potrebščin otroku.

Tudi otroške dodatke je Mrakova s Svetlikovo reformo v Phorjevi vladi že krepko zreducirala in zdaj jih želi dotolči in nameniti zgolj še samohranilkam, čeprav namernim.

Dejansko države sploh ne bi smelo brigati, ali otrok hodi v vrtec, ali ne, javni ali zasebni, saj je to odločitev staršev samih in nikjer ni mogoče pavšalno dokazati, da se otrok v vrtcu bolj kakovostno razvija, kot pri domačem varstvu.

Jasno je, da dosti staršev svojega otroka ne more spraviti v državni vrtec, poleg finančneg abremena, tudi zaradi pomanjkanja prostora v vrtcih in seveda prednostne liste samohranilk, ki imajo pač prednost. In ker država očitno nima namena graditi novih vrtcev, katerega obenem pogojuje, je jasno, da prihaja faza privatizacij vrtcev.

V katerih pa bodo cene seveda neprimerno višje, od državnih in tudi če bosta starša družine zaradi vpisa v privatni vrtec potem dobila otroški oddatek, bo le ta dejansko zanemarljiv in praktično neopazen proti stroškom vrtca.

Že po enostavnih računih je torej jasno, da bi s tem zakonom lahko le mati/oče samohranilec koristil na polno porodniški dopust, s še višjimi otroškimi dodatki in ostalimi bonitetami. Zato pa bi vse to izgubile (izven)zakonske družine.

In namesto, da bi država, torej naši posranci, omogočala pogoje in skrb za čim boljšo harmonijo družin, kar bi pomenilo tudi uspešnejšo družbo, je začela družine dobesedno razbijati, vzporedno pa celo zakonsko uvajati nov naval namernih samohranilk.

Namesto, da bi držaljane uvajali na poštenost do države, uvajajo nov val, ki jih bo silil v nepoštenost in prinesel še več razbith družin, četudi zgolj navideznih ločitev in tako zajetno povečanje namernih samohranilk. “Emancipiranim” in feministkam ala Mrakova bo takšno stanje zagotovo ustrezalo, koliko je pa to dobro in zdravo za otroka pa jih itak očitno sploh ne briga. Očetom bo tako ostalo na izbiro le, da ne priznajo očetovstva

In potem bomo spet poslušali lajne, kako raste število ubogih zapuščenih mamic z otrokom, ki morajo same preživljati, za kar bo seveda spet treba ustanoviti nove in nove službe in organizacije ala Vlasta Nussdorfer, ki se bodo seveda napajale iz davkoplačevalskih sredstev.

Na koncu sešteto pa je, da se ta zakon želi uvesti predvsem, kar Bratuškovo itak edino zanima, zaradi “varčevanja”. Tako postavljen zakon bi namreč pomenil “prihranek” države  8 – 10 milijonov letno, čeprav bi ga potem dejansko porabili z aprej omenjene ustanove. Prihranek torej, katerega naši parlamenatrci po ustaljeni navadi ne znajo ustvariti drugače, kot odtegniti državljanom od ust.

Skratka, Bratuškova postaja iz dneva v dan hujša, kot je bil njen predhodnik, ki je sicer dokazano kreten, ampak lažje se je bilo boriti proti kretenizmu, kot proti Bratuškini in Mrakini najbolj podnasti ženski obliki zahrbtnosti in hinavščini. Če so to tiste sposobne slovenske ženske, potem bo najbolje za vse, da čimprej odsurfajo nekam daleč proč.

Sicer pa ja, Mrakova in Bratuškova….lahko mi zakonsko predpišeta tudi termine sexa, kakor tudi položaje in dolžino odnosa. Aja, pa nadomestilo za čas dojenja v tem primeru tudi nekomu pripada…..

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

Med in mleko EU tudi za Hrvaško, bodice Turčiji
1. julij 2013 by Don Marko M
Po dobrih 7ih letih izvajanja pristopnih “trans akcij” je tudi naša soseda Hrvaška z včerajšnjim dnem postala članica naše kao “skupne domovine” EU. Zelena luč Hrvaški pa je pomenila (spet) rdečo luč Turčiji, ki je sicer proces priključevanja EU začela že davnega 1987 leta…..

Ekonomsko zelo močni Turčiji, ki trenutno prekaša tudi Nemčijo, je namreč prejšnji teden blokirala naslednje korake k članstvu EU kdo drug, kot – Merklova. Njeni klero konzervativci so, v imenu Nemčije, odkrito nasprotovali vstopu Turčije v EU.

Dejstvo je, da je Turčija dovolj ekonomsko stabilna in močna, da se ji ni treba uklanjati zahtevam Merklino Bruseljskemu transizmu, kot tudi, da Merklova zavrača sodelovanje z vsakim, ki premore moč lastne pokončne hrbtenice.

In tako smo v družino zdaj 28ih, namesto ali skupaj z močno Turčijo, dobili sosedo Hrvaško….

Sosedo Hrvaško torej, ki je zdaj postala, tudi uradno, takoj za Bolgarijo in Romunijo, in kljub vsemu naravnemu bogastvu, tretja najrevnejša država EU.

4.2 milijona hrvaških državljanov sicer zajema tudi 20% nezaposlenih, od katerih je mladih do 30 let kar 50%, po zadnjih meritvah pa Hrvaška premore tudi 1,5 milijona ljudi na socialnem dnu, torej revežev. No, gledano v procentih so na isti stopnji glede tega kot mi, le da smo mi na to stopnjo prišli po nekaj letih v EU.

Upanje nezaposlenih Hrvatov, da bo odstranitev mej zanje pomenilo prosto iskanje služb po EU pa se je razblinilo le kak teden pred vstopom, ko so izvedeli, da bodo to zanje ostale zgolj sanje še za naslednjih 7 let.

Čeprav bodo sami morali sprostiti možnosti zaposlovanja imigrantov pri njih, pa so blokado zaposlovanja hrvaških državljanov po EU tik pred zdajci izrekle in podpisale Nemčija, Avstrija, Nizozemska, Belgija, Španija, Luxemburg in seveda kot odlična soseda, ki ne pozabi na darilo dobrodošlice – Slovenija.

Na včerajšnji osrednji proslavi v Zagrebu je bilo sicer videti dosti mahanj z zastavicami EU in osladnih izjav, proti katerim je sladkorna mila bolezen in katerim smo že sami bili nekoč priča in poleg ognjemeta, ki je verjetno še najbolj slikovito prikazal, kako se začetna lepota razprši v nič, je manjkala predvsem nemška delegacija s čarovnico Merklovo na čelu.

Baba se je pač odločila imeti svoje opravke s Hrvati, na svoj način, kar bomo že kmalu videli v praksi, a vseeno se je vsaj tisti športni del Nemčije izkazal v dobrodošlici in Munchensko Alianz areno spremenil v hrvaško šahovnico, kar pa je verjetno bolj zasluga zahvale Bayerna svojemu nogometnemu terminatorju Mandžukiču.

Alianz arena hrvaška (blog Don Marko M)

Tako kot v naši mali podalpski nekoč, je tudi referendum Hrvaške za vstop v EU obiskalo slabih 50% volilnih upravičencev. Od te polovice udeleženih volilcev jih je takrat pri nas bilo za vstop v EU 82%, v Hrvaški pa 66%. Sorodno nam je torej tudi to, da se več kot polovica državljanov teh volitev ni udeležila.

Na Hrvaškem predvsem zato, ker  jih večina še vedno meni, da bi z vstopom v EU naredili korak nazaj, na določen način ponavljali zgodovino, predvsem pa bi se odrekli težko prigarani svobodi. Tudi večini Hrvatom dejansko, zaradi že omenjenega in tudi zaradi situacije v državi, ni bilo niti najmanj do kakšnega veselja včeraj.

In kako šele bodo veseli, ko jim bo EU prepovedala tiste znamenite stojnice vzdolž njih Jadranske obale, kjer so branjevke potržile kakšen evro za preživetje, ali pa recimo tiste vaške običaje kolin z vrtečimi se odojki povsod ob poti za lačne turiste….

In kako šele bodo veseli, ko jim bo Merklin neoliberalizem začel urejati gospodarstvo, šolstvo, zdravstvo, potvarjal osvobodilno zgodovino, predvsem pa, ko bodo njih politiki klečeplazili v najemanju kreditov za oderuške obresti za reševanja bank, dvigovali in dodajali nove in nove davke in cene, medtem, ko bo mali človek iskal skorjico kruha po kontejnerjih…..Skratka, sam med in mleko se bosta cedila.

Vsekakor smo zdaj z brati Hrvati v istem zosu, kot smo bili v Jugi in zaradi katerih smo se nekoč razšli. Oboji imamo namreč tudi svetovni sloves skorumpiranih politikov brez hrbtenice, ki ližejo podplate Bruslju, obenem pa so še poligloti zavidljivih razsežnosti.

No, meni je še najbolj všeč, da bomo zdaj imeli mir vsaj pred Jorasom in janšisti, ki nam niso dali mira na račun Hrvatov skoraj 20 let. Bratstvo se nadaljuje, koliko bo enotnosti pa bomo še videli.

Zelo odlična pa je bila tudi današnja ideja skupne zabave v živo v etru popoldanskega Vala 202 in 2. program hrvaškega radia, kjer sta Andrej in Andro tako zelo sproščeno in zabavno, kot je bilo nekoč, skupaj odpeljala popoldanski program, vsak v svojem jeziku, prevajala sta se na zelo zabaven način in upam na še kakšno takšno radijsko druženje. Tudi to.

Za konec pa lahko rečem Hrvaški za vstop v EU le – srečno ! Vstopili ste namreč v EU območje, kjer pamet vztrajno odpoveduje in le sreča vedno bolj rešuje. Koga rešuje sreča, pa je itak že znano….

Mogoče pa vam vseeno ne bi škodilo, če bi pozorneje prisluhnili Tim/u Judah, ki je dovolj slikovito prikazal trenutno stanje med Hrvaško in Veliko Britanijo, še raje pa bi, da namesto Britancev bili mi, z naslednjimi besedami : “Izvolite, vzemite naš stol. Mi ravno odhajamo.”

Don Marko M

Razglednica iz Kopra
29. junij 2013 by Don Marko M
Ta teden so našo malo podalpsko oblegali obiski princev in princesk (Pahorjeva je opravičila svoj oodsotnost zaradi plavalnega tečaja) in tudi Koper ni bil izjema v tem početju. Obiskala nas je znamenita glasbena družina “Bek to d’ fjučr”, predstavila del svojega zajetnega repertoarja in nastala je slika, kakršna na to soboto ni mogla nastati nikjer drugje na svetu. In to sveže pečeno  razglednico Kopra ti rade volje dostavljam…..

Don Marko M

Bruselj je klonil – bitko proti privatizaciji vodnih virov smo dobili ! Gremo naprej….
27. junij 2013 by Don Marko M
Naš trud boja proti privatizaciji vodnih virov je poplačan – s podpisovanjem peticije, katero nas je podpisalo preko 1,5 milijona državljanov EU, smo dosegli, da je evropska komisija iz sporne direktive podeljevanja koncesij odstranila del namenjen oskrbi z vodo, torej privatizacijo vodnih virov…..

Gre za zelo pomemben dosežek v boju proti Bruseljskemu birokratskemu ustroju, saj je to prvi zmagoviti dosežek državljanske pobude po letu 2011, ko sta evropski parlament in svet EU potrdila uredbo, na osnovi lisbonske pogodbe, po kateri se mora evropska komisija odzvati in ukrepati v primeru, ko državljansko pobudo podpiše več kot 1 milijon ljudi iz najmanj 7 članic EU.

Seveda ta uredba določa tudi najnižjo kvoto potrebnih podpisov vsaki članici v primerih državljanskih pobud in za Slovenijo ta kvota znaša najmanj 6000 podpisov.

Meseca marca letos sem se tej evropski državljanski pobudi proti privatizaciji in za ohranitev nedotakljivosti naših vodnih virov priključil tudi sam s svojim blogom s člankom Nemčija napovedala Sloveniji totalno vojno za vodne vire.

Od prvega dneva objave se je potem v 2eh mesecih zgodilo preko 70.000 branj tega mojega zapisa, ki je z deljenjem povezave, kar ste bralci izvedli kar sami, prepotoval dobesedno vso Slovenijo.

Zapis je in še vsebuje tudi direktno povezavo do podpisovanja peticije, katero je obiskalo preko 11.000 bralk/bralcev zapisa, kar pomeni, da smo uspešno izpeljali zelo pomembno zgodbo proti privatizaciji vodnih virov v Sloveniji.

Do današnjega dne je bilo namreč v naši mali podalpski vsega skupaj oddanih dobrih 20.000 podpisov te peticije, kar je na resnost problematike in število državljanov mogoče premalo, a še vedno smo prekašali najnižjo določeno kvoto podpisov za dobrih 300 %.

Skupaj pa je bilo do današnjega dne, v 7ih evropskih državah, zbranih že preko 1,5 milijona podpisov proti privatizaciji vodnih virov, med katerimi so peticijo protestniško najbolj številno podpisovali ravno v Nemčiji in Avstriji, kjer so izvajali tudi javne proteste na ulicah in trgih.

Torej v tej isti Nemčiji, kjer je Merklova to štalo tudi zakuhala s tem, ko je v Bundestagu s svojo krščansko stranko izglasovala Nemcem, posledično je to kot “vzor” vsiljevala članicam EU, da voda ni človekova temeljna pravica.

Državljani Nemci se očitno ne strinjajo z njo. Svoj začetek finala nizkosti in nizkotnosti pa je Merklova dokazala znova zdaj po odstranitvi te uredbe privatizacije vode, ko je, kot bi se nič zgodilo in ona nikoli nič naredila, imela celo pogum izjaviti, da je ona, pazi to, celo opozarjala pred nevarnostjo privatizacije vodnih virov po EU. Sploh ne dvomim, da jo bodo Nemci nepovratno nagradili na jesenskih volitvah.

Seveda se s to našo zmago državljanske pobude zbiranje podpisov nikakor ne (za)ustavlja, ampak se nadaljuje proti naslednjemu cilju 2eh milijonov.

Tako, da če še nisi podpisal/a, kar pogumno. Tisti, ki pa ste to že storili preko mojega blog zapisa in s tem prispevali več kot pomemben delež podpisov iz Slovenije, z zdravim razumom in pametno gesto za zaščito in ohranitev naših vodnih virov tudi za naše potomce, kot rodove, ki prihajajo.

Hvala vam, da ste razumeli pomembnost zapisa. Da si razumel/a pomen te zgodbe za prihodnost. In ja, tudi tvoj glas je bil odločilen. Zelo….

Evropska komisija se je torej, s komisarjem za skupni trg Michelom Barnier, naš Potočnik se je v tem primeru zelo slabo odzval na to državljansko pobudo, na obsežne in močne proteste državljanov, odzvala tako, da je odstranila privatizacijo oskrbe z vodo iz sporne evropske direktive.

A to je šele začetek našega boja. Birokratom pač ne gre slepo zaupati, četudi Bruseljskim. Sploh pa je janševa vlada lani podpisala zajetne svežnje Bruseljskih direktiv, med katerimi je tudi podeljevanje koncesij za naše vodne vire, torej privatizacije le teh, česar Bratuškova še vedno ni preklicala.

Bitka je dobljena. Zmaga. Prva v nizu državljanov EU. A še dosti bitk nas čaka. Ne dovollimo si zaspati. Ko smo nazadnje zaspali na lovorikah, so nam naši politki 22 let ropali in uničevali našo domovino, tako levi, kot desni. Ukradli so nam tudi sanje. Čas je, da naše takratne državljanske sanje, postanejo jutri dejanje !

Don Marko M

Prvih 100 dni vlade Alenke Bratušek – ko to tamo peva !
26. junij 2013 by Don Marko M
Po nekem nepisanem pravilu, bi naj imela vsaka vlada prvih 100 dni mir. A to velja le pod pogojem, če vlada ustvarja mir. Za Bratuškino vlado pa to pravilo sploh ni bilo potrebe upoštevati že zaradi tega, ker so parlamentarci ostali praktično v isti zasedbi, le stolčke so malo premešali. Isto sranje, drugo pakovanje…..

Bratuškova se je ob 100 dnevnici pohvalila, da sta največja uspeha njene vlade vpis Fiskalca in omejitve referendumov v Ustavo. Se ti to hecaš Alenka ? Vpis obojega v Ustavo, referendumski del tudi v zakonodajo, je največja sramota za to našo malo podalpsko vseh časov. Ta tvoj “uspeh” je še najbolj primerljiv z Izbrisanimi in konstantnim zdraharstvom janše s SDS manijo.

Res je, spremljam besede, a le zato, da jih lahko primerjam z dejanji, ker so le dejanja dejstva. In dejstvo je, da je Bratuškova tako lepo elegantno povedala tudi, da “reforme” potekajo po zapisanem prejšnje vlade. Prejšnja vlada pa je itak samo prepisala dostavljeno gradivo iz Bruslja.

A da zakaj je potem Bratuškova sploh vpila svetu in EU, da bomo sami rešili svoje probleme, le čas, da rabi ? E pa da poišče, če kje rentajo dobro ohranjeno hrbtenico…..

Ker sem o dejanjih Bratuškove in njenih parlamentarnih rokfelerjev dovolj povedal tudi še preden jih je izvedla, kar ne pomeni, da jih bom v prihodnosti povedal kaj manj, bom tokrat, zgolj za primerjavo, predstavil njene izjave na 1. dan njenega nastopa položaja premierke in danes na tik pred 100ti dan….

Alenke Bratušek 1. premierski dan :
“Zahvaljujem se vam za izkazano zaupanje. Vašo odločitev razumem kot potrditev, da lahko skupaj Slovenijo popeljemo na mesto, ki si ga državljani želimo in kamor sodimo.

“Danes je za Slovenijo prelomen dan. Obljubljam konec politike delitev, zaničevanja, žalitev in strahu. Obljubljam vam dialog, povezovanje in spoštljivost do naših ljudi. Moja roka bo odprta za sodelovanje. To si želijo tudi naši ljudje. Prosim, prisluhnite jim.”

“Zakaj se sploh vse to gremo? Ne zato, da bi vam, dovčerajšnjim kolegom ohranjali mandat. Gremo se zato, ker najtrdneje verjamemo, da se prav v vsakih, še tako težavnih zgodovinskih okoliščinah skriva možnost novega, boljšega. Graditi moramo pozitivno alternativo krizi.”

Tako prvi, kot vseh 99 dni je Bratuškova potem razlagala, da bo izboljšala socialo, zdravstvo, šolstvo, pokojnine, gospodarski napredek, boj proti korupciji…. A Bratuškova ni niti za trenutek spremenila svoje ustaljene rabe “naši ljudje” v “naši državljani”…. Dejanja pa so govorila zase…..

Alenka Bratušek tik pred 100ti premierski dan :
” Se še spominjate lanskega decembra? Ob hudem mrazu na državni praznik so bile notranje razprtije med nami tako zaostrene, da nismo zmogli praznovati skupaj. Danes je drugače – Slovenci smo med seboj manj sprti. Po nastopu nove vlade je bistveno manj notranjih razprtij in napetosti.

Zavedam se, da nižanje plač in uvedba davkov nista ukrepa, s katerima bi se lahko ljudem prikupila. Kdor vlada, ko je suša, se ne more bahati z bujno rastjo na svojem vrtu. Ko bomo nekega dne odšli ”z odra”, nam boste lahko ploskali ali pa nas izžvižgali. Presojali nas boste lahko po naših dejanjih in opravljenem delu.

Še bo potrebno zadolževanje, naša želja pa je, da bo po bistveno nižjih obrestnih merah.”

Vsa dejanja Bratuškove, njene vlade in posledičen odziv državljanov, so seveda shranjeni med njenimi izjavami 1ega in 100tega dne.

Tik pred 100tim dnevom in na rojstni dan Slovenije je Bratuškova prejela, kot državljansko priznanje njenim dejanjem, tudi prvo pošiljko protestov nekaj tisočev državljanov na Kongrescu. Gre seveda za prvo v nizu tovrstnih daril Bratuškovi. Ljudje pač ocenjujemo dejanja….

Alenka Bratušek – če ima človek namen lagati in to pogosto, potem mora imeti hudičevo dober spomin, katerega očitno nimaš. Ali pa popolno nespoštovanje do vseh  in vsega. Skratka, kot janši in Pahorju pred tabo, ti je uspelo vse to združiti….

Lepo pravi ljudska modrost – koder ne uspe hudiču, tja pošlji babo…..Babo, ne žensko…..Lepo bi bilo imeti premierko žensko.

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

4. DrMagnum maraton – veni, vidi, vici (foto)
24. junij 2013 by Don Marko M
Idealno. So dnevi. In so dnevi, ko se zvezde poklopijo že do te stopnje, da je vse, kar ti je storiti, zgolj se jim prepustiti. Da te zapeljejo. In peljejo. Sobotni DrMagnum maraton, 4. po vrsti, kakor cel dan, je bil natanko takšen. Idealen. Vse, ampak prav vse in vsi, je bilo na naši strani….

Od močne pozitive energije skupinske harmonije, do podiranja časovnih rekordov, pa vse do vnetih navijačic/navijačev po poti in dveh milf bejb, ki sta nam skoraj ugrabili našega Perota  za svoje potrebe, se je dogajalo in še vse v nadaljevanju….

In preden raztegnem potopisno reportažo 4. DrMagnum maratona od Ljubljane do Izole moram, ampak res moram, zavrteti film na začetek. Še pred dvemi tedni namreč nič ni kazalo, kljub želji, da bom na Dušanovem maratonu…..

Brutta me la vedo…
Razlog pa je bil, da nisem imel kolesa. Mojega Bemfija, ki je bil name prilepljen dobrih 10 let, razen v stanovanju in spalnici, celo lanski maraton je še odpeljal, so mi lani decembra ukradli. Prvič v življenju so mi nekaj ukradli. Očitno je kriza bolj resna, kot je videti…..

In potem sem mesece malo žaloval za njim, preživela sva namreč marsikaj, malo pa sem iskal kakšen njegov retro nadomestek, lahko tudi v nevoznem stanju, katerega bi sam porihtal. A nič ni takšnega se ni pojavilo….Iščem naprej.

To je seveda pomenilo tudi, da v vseh teh mesecih sploh nisem sedel na kolo in temu primerno sem imel kolesarske kondicije. Nič torej. Grozno, ti rečem.

Potem se je zgodilo. 2 tedna pred maratonom mi je najprej Dušan ponudil Igorjevo kolo za maraton. Privolil sem, a obenem zaskrbljeno brskal po kombinacijah svojega podstrešja. Bil je namreč mountajn bajk, jaz pa že omenjeno kondicije.

Ma penso positivo (perché son vivo)….
In potem se je, le teden pred maratonom, zgodil nono Simon, car naše ulice. “Tukaj ga imaš, jaz ga itak ne vozim”, mi je rekel in porinil v roke kolo. Podaril mi je svojega mountajn bajka in kolikor sem bil vesel, hvala nono Simon, toliko še vedno zaskrbljen zaradi kondicije.

Odpeljal sem do Ritoše v Izolo, vodilni kolesarski center na Obali, kjer je vsak problem rešljiv, da zamenjam zavore na zdaj mojem mountajn bajku. Skozi pogovor je postalo tudi Ritoša fantom jasno, da imam z mountajn bajkom bolj omejene možnosti za izpeljavo maratona.

Zavore smo sicer zamenjali, a obenem sem dobil tudi predlog, da bo bolje, če se odpeljem z enim njih kolesom, katere rentajo tudi turistom. Kul. Imel sem celo na izbiro, da vzamem nekaj takšnega, kot ima Dušan in bi hitreje šibal, ampak ne, namensko sem izbral turistični treking in za to dejanje se vam zahvaljujem, fantje Ritoša.

Ritoša logo (blog Don Marko M)

Scrivendo le storie della vita….
Bil sem pripravljen za DrMagnum maraton. Zdaj sem imel kolo in še kondicijsko prevoženih 20 km s kolesom, od tega sem jih 10 km kolo porival zraven, ker je počila guma nekje bogu za hrbtom. Prepuščen sem bil shranjeni zalogi kondicije, katero sem nabiral skozi leta. In sem šel na pot….

Letos že v petek popoldne, saj sem bil odločen biti točen na štartu. Večer in noč sem tako preživel pri prijatelju Dejanu in njegovi Chantal, v spremstvu pizze presenečenja in prijetnega raznobarvnega klepeta. Tnx Dejan.

Ker mi je Dušan dal na izbiro, da lahko pridem na Vrhniko, namesto v Ljubljano, sem izbral prvo. In zjutraj krenil…..

V čudovito jutro na podeželju. Vse se je prebujalo in sončni žarki so že kar lepo plesali po poljih in pašnikih. In potem sem zagledal čredico krav, ki so me kar rotile, naj jih slikam. Vzel sem si čas…

4. DrMagnum maraton 1 2013 (blog Don Marko M)

Peljal sem naprej in tam ob cesti mi je padel v oko prav lep prizor muzeja Bistra. In ja, spet sem si vzel čas. In slikal….

4. DrMagnum maraton 2 2013 (blog Don Marko M)

No, tako iskreno povedano, zlahka bi bil točen na zbornem mestu, kar seveda zaradi vidnih opravkov nisem bil, samo ne tega fantom povedati….

Na Vrhniko sem tokrat pripeljal, kot bi jo osvobodil in, v ovacijah publike, pristal v družbi čakajočih. Po objemanju vsepoprek in obveznem fotošutingu, mi je Dušan podaril obvezno opremo in izven serijsko številko – 001.

Ja, določen sem bil, da bom prvi. In dejansko sem bil celo pot. Prvi na čelu, predvsem pa prvi na začetku konca kolone.

In smo štartali. Tudi vreme je bilo naravnost idealno, tega je naročil Dušan že prej z nekimi voodooo obredi, ampak dejansko je bilo tako, da so oblaki sonce zakrili, ko smo začenjali goniti v klance navzgor, po ravnem in navzdol pa so se  oblaki umaknili in pustili soncu veselje.

Že takoj po štartu je Dušan poznavalsko ugotovil, da mojemu turističnemu kolesu manjka samo še radio. Pa sem, kot zagrižen rocker, povlekel ven gsm, izbral in pritisnil play. Ja, NNNP, saj veš

S to pesmijo, katero so v nadaljevanju prepevali še številni kolesarji, ki so nam delali družbo, smo zapedalirali v veličastni Vrhniški klanec. Že pred začetkom pa sem napovedal, da bomo letos hitrejši, kot lani, pa tudi, da ne stopim iz kolesa noben klanec.

Še sveži kot rožce smo prispeli v Logatec. Tam proti koncu le tega, ko sva z Dušanom vozila po pločniku in kramljala rame ob ramenu, pa naju začne prehitevati – traktor.

Sprva sploh nisem reagiral, a potem mi je v sekundi kapnilo. Bemti, pa to je tisti isti stari od lani s fergusonom, katerega sem prehitel v Napoleonovem drevoredu. In zdaj me prehiteva. E pa ne boš ! Prav eksplodiral sem na pedala, Dušan se je le nasmejal, Igorju in Peru itak ni bilo nič jasno, a sta sledila in traktor je ostal v ozadju.

Aja, pa ne mi reči, da se spravljam na nemočne. Jaz mu nisem rekel, naj me poskuša prehiteti. Sploh pa ima tisti ferguson 50 konjev, moje kolo pa je imelo le enega.

In smo prišli v Planino. Pred znamenite serpentine. Vse do vrha, pa še do Postojne, se nas je nabralo lepo število kolesarjev iz vseh koncev. Moram priznati, da toliko kolesarjev po poti, kot letos, še nisem videl in prav vsi so bili frendli razpoloženi, lepo pozdravili, med vožnjo smo si tudi kakšno rekli, celo našo letošnjo himno smo skupaj s Štajerci zapeli med poganjanjem.

Naš Igor se je letos še posebej strpno odrezal, saj se mu ponavadi vedno nekam mudi in tako kot Dušan, mi je tudi on podelil nekaj zelo koristnih nasvetov, katere sem uporabil med vožnjo, sploh pa jih bom za tisto, kar šele pripravljam.

Naš letošnji novinec Pero pa je itak presenetil vse, razen mogoče sebe. Hard pozitivac je gonil skozi svež in očitno dobro pripravljen. A šele, ko smo prispeli v Postojno, se je pokazalo, da je naš Pero v bistvu tudi sex bomba. Moška sex bomba.

V Postojni smo namreč imeli prvi počitek in prvi resen naval oboževalk. Medtem, ko smo se nacejali s tekočino, za razliko od lani, ko sem spil zgolj 0,5 l tekočine, sem je letos 6 litrov, je skupina oboževalk obkrožila naša kolesa. In so bejbe slikale….in slikale….

In potem so se hotele slikati. Z imetnikom številke 008. Perotova številka.

Dve milfi, švabici, sta bili že zelo vztrajni. Perota mačota je pograbila panika. Saj ne da ne bi, ampak kako to potem razložiti Petri. Pa smo ga rešili, rekli, da to niso naša kolesa in da so zelo verjetno od skupine na drugi terasi. Težkega srca, ampak sta šli.

Mi pa naprej. Proti Senožečam. Prvi klanec, kjer sem lani klonil in sestopil iz kolesa. Panorama je bila čudovita, pogled na Nanos še lepši, metuljčki so obletavali, tovornjakov ni bilo, nekateri vozniki so nam potrobili v pozdrav. Na asfaltu pa letos novost, katere lani ni bilo – rožice. Narisane rožice, v razmakih nekaj km.

Ob vstopu v senožeški klanec sem imel v glavi samo eno – letos boš ti odstopil. In tako je bilo. Grizel sem kolena. Grizel sem jezik. Krepat, ma ne molat. Na vrhu sem se mu sladko nasmejal in se spustil v nadaljevanje klanca navzdol in tisti vetrič v prsa je bil prava klima osvežitev.

Kaj kmalu smo se znašli še pred kozinskim klancem in tudi ta me je lani prepričal, da stopim iz kolesa. A letos sem bil jaz prepričan drugače. Bolj kot se je vlekel, bolj me je povlekel v izziv dvoboja. Na vrhu sem se mu nasmejal in ga res lepo pozdravil. Do naslednjič.

Takoj za vrhom smo opravili še drugi postanek in osveženi zagonili proti in skozi Kozino, spotoma še pozdravili občinstvo ob poti, ki nas je slikalo in prej, kot sem mislil, smo se znašli na vrhu Črnega kala. Ko sem zagledal morje na dlani je bil moj vrisk, kot tudi ostalih, nekaj zelo spontanega.

Od Črnega kala je potem samo letelo navzdol, no, še nekaj je bilo ravnega do Kopra, kjer so nas pričakale moje punce na tržnici. In veš kaj, trenutek, ko mi je moja mala Koki skočila v objem je biser neprecenljivosti in trenutek, ki je poplačal vse napore poti.

Po krajši okrepčitvi smo pognali še proti cilju. Proti Izoli je bilo že vse smešno lahko, v Izoli pa nas je pričakal, poleg navijačic, častni gost DrMagnum maratona Aleksander  in nas slikal v častnem krogu po krožišču v centru mesta.

Sledilo je kosilo v eni tik obmorski restavraciji, kjer nam je gostitelj, tovariš Dušan, podelil tudi priznanja za večen spomin na ta dogodek in kjer smo si, med ostalim, privoščili tudi tisto tako pričakovano pivo. Lepo, res lepo in z občutkom je steklo po grlu. Kakor tudi vse besede zabave, katere smo prijavljali.

Aja, nov rekord DrMagnum maratona znaša 5 : 55, kar pomeni, da je, primerjalno z lanskim letom, čas izboljšan za celih 30 minut. Izpolnil sem rečeno tako v času, kot temu, da nisem sestopil s kolesa v klancih.

In tukaj je bilo meni bolj malo jasno. Lani poln kondicije, pa je škripalo, letos brez, pa rekordi. Vsekakor sem bil zadovoljen ob spoznanju, da zaloge let ne poniknejo v nekaj mesecih, a vseeno sem začel že zdaj obnavljati porabljeno.

In kot sem že uvodoma prijavil, na letošnjem 4. DrMagnum maratonu je bilo vse naravnost idealno. Nekaj, kar bi si težko oprostil, če bi zamudil.

In zato iskrena hvala vsem, ki ste sodelovali z nami, ki ste mislili na nas, ki ste nas bodrili in verjeli na poti do zmage. Prav posebno zahvalo pa oddajam kolegom soborcem za prikazano odlično timsko delo in ustvarjen nepozaben dan. Vidimo se znova naslednje leto na štartu jubilejnega 5. Drmagnum maratona. Ti, ti, ti, ti, moja rožica…..

4. DrMagnum maraton 3 2013 (blog Don Marko M)

4. DrMagnum maraton 4 2013 (blog Don Marko M)

4. DrMagnum maraton 6 2013 (blog Don Marko M)

4. DrMagnum maraton 7 2013 (blog Don Marko M)

4. DrMagnum maraton 8 2013 (blog Don Marko M)

4. DrMagnum maraton 9 2013 (blog Don Marko M)

4. DrMagnum maraton 10 2013 (blog Don Marko M)

4. DrMagnum maraton 11 2013 (blog Don Marko M)

4. DrMagnum maraton 12 2013 (blog Don Marko M)

4. DrMagnum maraton 13 2013 (blog Don Marko M)

4. DrMagnum maraton 14 2013 (blog Don Marko M)

4. DrMagnum maraton 15 2013 (blog Don Marko M)

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

Nedeljski spektakel v Kopru – svetovni prvenstvi v Pandolu in Nutrition 2013 (foto)
23. junij 2013 by Don Marko M
V današnjem nedeljskem, že jebenissimo vročem, jutru, je Koper pokal po šivih tako na plaži, kot v mestu. Da je smisel življenja ležanje na plaži, z možgani na off in čivavo na straži že itak veš, zato ti predstavljam obe svetovni prvenstvi. Pandolo, kjer je smisel igre v smislu, ter Nutrition, kjer je smisel v napihnjenih mišicah, ženskih in moških….

Pandolo je moštvena igra, že 100letja prisotna na področju Istre in je predhodnica baseball-a, enega od ameriških nacionalnih športov.
Namen igre je seveda zmaga ene od ekip, za kar pa je potrebno kar nekaj bistrosti in spretnosti, čeprav igra s strani opazovalca mogoče izgleda enostavna. Letos Pandolo pri nas praznuje tudi 20 obletnico ligaškega tekmovanja, v teh letih pa se je razšitil po celi Sloveniji.

Potrebna oprema za igro sta dve palici – ena ravna daljša in druga krajša na ošiljena obeh koncih. Igra je namenjena tako dekletom, kot fantom, kar se je tudi na tem turnirju lepo videlo, saj so dekleta, kljub porazu, zapustila očem lepši vtis.

So pa zato fantje, kljub resnosti igre, pokali tudi angleški humor, tudi med igro, kjer je kraljevala štajersko-primorska naveza in priznati moram, da je bil dogodek prijetna popestritev in zabava tudi za številne gledalce/navijače. Skratka, če se pojavi turnir Pandolo v tvojem mestu, si le vzemi čas za ogled. Pa še nekaj foto utrinkov…..

Pandolo 1 2013 Koper (blog Don Marko M)

Pandolo 2 2013 Koper (blog Don Marko M)

Pandolo 3 2013 Koper (blog Don Marko M)

Pandolo 4 2013 Koper (blog Don Marko M)

Pandolo 5 2013 Koper (blog Don Marko M)

Pandolo 6 2013 Koper (blog Don Marko M)

Pandolo 7 2013 Koper (blog Don Marko M)

Pandolo 8 2013 Koper (blog Don Marko M)

Le nekaj korakov čez cesto od pandolo prizorišča, pa se je v Taverni odvijalo svetovno Nutrition prvenstvo. Če poenostavim – zgolj in edino napihovanje mišic.

Nekaj 100 tekmovalk in tekmovalcev je paradiralo po Taverni in bližnji okolici in razkazovalo svoje fitnes oz. body bojler mišice. Na stojnicah so prodajali praktično vse, kar je povezano s tem napihovanja mišic športom in priznam, da še nisem videl do danes toliko različnih praškov, ki so obvezna potreba za to napihovanje, pakiranih v tako velikih embalažah.

Glavnina dogajanja za večino občinstva je bil sicer oder v Taverni, na katerem so se izmenjevaje v napihovanju mišic pozirali tako ženske, kot moški. Kolikor sem razumel, so največ nagrad v obeh kategorijah pobrali Srbi.

Mene pa je, kot ponavadi, bolj zanimalo ozadje in sem se sprehodil po površinah, kjer so se tekmovalci pripravljali pred odhodom na oder, torej kjer so se segrevali, si barvali kožo in podobno, skratka tam, kamor ne vstopa vsak, jaz pa redno…..

Nutrcion fitnes Koper 1 2013 (blog Don Marko M)

Nutrcion fitnes Koper 2 2013 (blog Don Marko M)

Nutrcion fitnes Koper 3 2013 (blog Don Marko M)

Nutrcion fitnes Koper 4 2013 (blog Don Marko M)

Nutrcion fitnes Koper 5 2013 (blog Don Marko M)

Nutrcion fitnes Koper 6 2013 (blog Don Marko M)

Nutrcion fitnes Koper 7 2013 (blog Don Marko M)

Nutrcion fitnes Koper 2013 (blog Don Marko M)

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

Alenka Bratušek – pokaži seznam slabih kreditov bank in ukrepaj, ali spokaj
20. junij 2013 by Don Marko M
Če je (bil) Janez Janša izreden primerek, pa je Bratuškova na odlični poti betoniranja izrednih razmer. Meni sicer ni povsem jasno, kako ji uspeva prekašati celo Janšo, a da je polna talenta ji nikakor več ne morem oporekati. Bratuškova je svojo funkcijo prevzela v retoriki ustvarjanja boljšega in prijaznejšega parlamenta. In države. A dogaja se….

Ok, kar se tiče izboljšanega leporečja Janšo prekaša, a to zmore vsaj 3/4 državljanov. Zastonj je, če besede lepše zvenijo, če pa nimajo nobenega učinka. Dejanja Bratuškove pa so itak povsem nasprotna njenim, na trenutke celo osladnim, besedam.

Predvsem pa mi je Bratuškova resno začela presedati s konstantnim izgovarjanjem in obsojanjem Janševe vlade. Ne rabim tega poslušati. Da je Janša zavozil še več, kot se je zavoziti dalo, ni nobena skrivnost, kot ni nobena skrivnost, da je tudi Bratuškova sedela v tem istem parlamentu in odgovarjala takrat Janševim “varčevalnim ukrepom” bodisi z vzdržanim glasovanjem, kar pomeni strinjanje, bodisi s potrditvijo Janševih predlogov.

Nikoli, ampak nikoli, ni Bratuškova, vključno s PS, glasovala odločno proti Janševim prijemom.

A zdaj si Bratuškova, spet in znova, dovoljuje izmotavati neizpolnjevanje tistega, kar je obljubljala in že cel teden, tudi ta teden, ponavlja na glas, da je prejšnja vlada načrtovala proračun povsem nerealno. Pa jebemti no, Alenka, saj si glasovala za ta povsem nerealen proračun, kot mu danes praviš.

V svežnju nekih ukrepov Bratuškove imamo tako zdaj višji DDV in še na kupe novih in višjih davkov, vse drugo pa nižano. Aja, kazni za izvajalce sive ekonomije so se drastično povišale, tudi za navadne smrtnike. In to je tudi edina znana  “pomoč” slovenskemu zasebnemu podjetništvu te vlade. In seveda državljanom.

Bratuškova očitno pozablja, da je Evropa že povedala na glas, da zategovanja davčnih zank, rezi naložb, kakor tudi nižanj plač pač niso prava smer, ampak povsem zgrešena. Primerov dokaza pa dovolj, od Grčije naprej.

A Bratuškova je kljub vsemu objavila rebalans proračuna in na koncu je jasno le, da tokrat še bolj izčrpno tepta državljane. S tem rebalansom je Bratuškova v hipu primanjkljaj povečala na 1,6 milijarde !! Noro. Ženska res rada zapravlja.

Če sem še nekako v “no ja” prežvečil njene ukrepe, v katerih odvzema vsem, razen finančnemu ministrstvu, kar je sicer lahko razumljivo, saj je treba poplačati Janševe ZUJF kozlarije, pa me je močno tresnila predvsem ena postavka.

Milijarda za banke !

Cela polna milijarda za banke, ob tisti že določeni dokapitalizaciji NLB za 500 milijončkov.

Pa sem zavrtel film le nekaj dni nazaj, v čas menjave nadzornega sveta NLB. Bratuškova je iz nadzornega sveta dobesedno zabrisala vse tuje nadzornike, ki so bili v resnici naš vir upanja, pa tudi EU, da bi lahko dobili in imeli vpogled v namerno povzročan tajkunsko posojilni kaos v NLB.

Dotedanja nadzornica Marianne Okland je bila v svoji izjavi vidno presenečena in šokirana nad to potezo izločitve tujih nadzornikov. Brez dlake na jeziku je izjavila tudi :  “Država je pri imenovanju nadzornikov ravnala skrajno neprofesionalno in očitno v Sloveniji ni nobene volje, da se kaj spremeni.”

Le kakšno uro po teh besedah Oklandove in seveda s samo “našim” novim profesionalnim nadzornim svetom, so delničarji NLB potrdili dokapitalizacijo največje slovenske banke za 500 milijončkov. Pazi to – oni so potrdili, mi moramo plačevati. Niso nas vprašali če to hočemo, samo potrdili so.

In le dober teden kasneje udari Bratuškova in dodeli banki dodatno svežo milijardo.

Bratuškovi se očitno zelo mudi filat slabe banke, sploh NLB, pred prihajajočimi stres testi EU. Da prikrije vse milijardne tajkunske slabe kredite, deljene zgolj po strankarski pripadnosti. S to potezo pa več kot očitno napoveduje, da nas misli znova zadolževati oz. razprodajati.

Ne, Bratuškove, kot Janše in Pahorja pred njo, ne zanima stres že 500k državljanov v revščini, hranjenje lačnih ust, katere so povzročili prav tej isti parlamentarci v kompletu. To je ne zanima. Ona bi hranila že itak nenasitne banke, od katerih državljani nimamo praktično nič koristi, čeprav izjemne stroške.

No, jaz imam tega sranja že poln penis. Zato Bratuškova – začni delat ! Začni delat, kar si obljubljala. Predvsem pa začni delat, kar je prav. Prav za državljane.

Če je NLB slaba banka, kar več kot očitno je, jo pač zabriši v stečaj. Tako bomo lahko dobili vrnjeno vsaj kakšno “nepovratno” tajkunsko milijardo.

Tisočem podjetnikov, katere je država spravila v stečaj, se pridružuje vsak mesec nekaj 100 novih in država jih ne vpraša, če jim lahko kako pomaga, še manj jih dokapitalizira. In NLB je samo podjetje, kateremu ni več pomoči.

Predvsem pa, Bratuškova, pokaži javnosti popoln seznam vseh tajkunskih, političnih, osebkov, ki so prejemali za državljane slabe, a za njih odlične kredite, katere jim bomo odplačali tudi s to milijardo. Seznam imaš na dlani, kot sta ga imela prej Janša in Pahor.

Pokaži torej javno ta kompleten seznam, povej na glas, in začni ukrepati. Zahtevaj od njih vse “izginule” naše milijarde, vsaj 10, in če jih nočejo vrniti takoj, jih spokaj za rešetke in poberi premoženja kjerkoli ga imajo.

Dovolj časa za šminkiranje, afnoguncanje in leporečje si imela. Zdaj ali zavihaj rokave in krepko začni delat, ali pa enostavno spokaj. To je tvoja zadnja priložnost, da obstaneš.

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

Čigava je pesem Happy Birthday to You (Vse najboljše za te) ?
19. junij 2013 by Don Marko M
Vnel se je namreč težek sodni spor okoli lastništva avtorskih pravic in seveda posledičnih milijonov $ iz tega naziva za pesem Happy Birthday to You, po naše “Vse najboljše zate”, ki je drugače rekorderka, kot najbolj poznana pesem v angleškem jeziku, katero dnevno izvede nekaj milijonov ljudi….

V sodnem postopku sodišča Manhattan (New York) si nasproti stojita režiserka Jennifer Nelson, kot tožeča in založba Warner\/Chappell, kot tožena stranka. Vprašanje za odločanje sodniku pa le eno – komu bo v bodoče pripadala pesem.

Ljudstvu širnega sveta in to brezplačno, za kar se zavzema Nelsonova ali pa založbi Warner\/Chappell, ki že 10letja kasira avtorske pravice za rabo te pesmi.

Gre za zelo pomembno zadevo, saj bi v primeru zmage Nelsonove to lahko povzročilo številne tožbe po svetu proti založbam, ki si lastijo in mastno kasirajo ljudsko ustvarjene pesmi.

Moje osebno stališče do te pesmi oz. slovensko prevedene “Vse najboljše za te” je sila enostavno. Glasbo imam rad, glasba je del mojega življenja in prisluhnem vsaki glasbi, nekateri večkrat, nekateri manjkrat. A kdor mi hoče vsaj malo dobrega, ta mi nikoli, ampak nikoli, ne bo zapel “Vse najboljše za te oz. Happy Birthday to You.”

Ker toliko neiskrenosti, prisiljene osladnosti, kot začutim, da veje iz te pesmi, pa je, mislim, nemogoče ustvariti še kdaj. Še Murko je super car proti temu komadu. A ne glede na moja čustva do pesmi seveda nimam čisto nič proti, če se jo nažiga komurkoli, le da me ni zraven, če pa slučajno sem, potem imam itak ravno takrat nujen opravek na wc-ju. Moje spoštovanje do slavljenca ni zaradi tega nič manjše.

No, koliko je Nelsonovi ta pesem všeč, sama ne pove, a bolj kot to je pomembno, da se je punca odločila vsem Zemljanom, preko sodnega spora, omogočiti povsem brezplačno rabo te pesmi. Kar je prišlo pesmi od ljudstva, nma nobena založba kaj kasirati, pravi.

Do te faze na sodišču pa je Nelsonova prišla na nenavaden, čeprav mislim, da brez naključij način. Nelsonova je namreč snemala dokumentarec o pesmi -  Happy Birthday to You.

In mogoče tega sodnega procesa sploh ne bi bilo, če Nelsonova ne bi v dokumentarcu uporabila, čeprav le 1x, celo pesem za določeno točko. A to je bilo dovolj, da ji je založba Warner\/Chappell izstavila računa za 1500$, za rabo avtorskih pravic.

Nelsonova je popenila, čeprav je plačala zahtevek, saj je skozi nabiranje gradiva za dokumentarec o tej pesmi prišla do zakljlučka, da je pesem ljudska, torej last nikogar in vseh, za kar pač nima nihče pravice nabirati avtorskih pravic.

Kot je ugotovila za dokumentarec, je Happy Birthday to You zgolj spremenjeno besedilo pesmi “Good Morning to All”, za katero sta napisali tudi melodijo sestri Mildred J. Hill in Patty Smith Hill, v poznih letih 18. stoletja.

A zastopnik založbe Warner\/Chappell trdi, da je založba že leta 1988 kupila majhno založbo Birchtree Ltd., s katero so v paketu dobili tudi pravice do trženja avtorskih pravic za to pesem. Na kakšen način in kdo je Birchtree Ltd. dodelil avtorstvo nad to pesmijo pri Warnerju ne znajo pojasniti.

A Nelsonova vztraja, da četudi ima Warner\/Chappell kakšne pravice iz te pesmi, potem ima le to lahko zgolj in edino na klavirsko izvedbo te pesmi in še to le na verzijo izdelano leta 1935.

Zato pa je ena od prič v postopku Robert Brauneis, sicer profesor na George Washington University Law School in avtor 68 strani dolgega članka z naslovom “Avtorske pravice najbolj priljubljene pesmi na svetu”, ki v dokazovanju ne dvomi. “Verjamem, da je ta pesem je v javni domeni in zato si je ne more nihče lastiti”, trdi George.

Po dostopnih podatkih Warner\/Chappell na leto za rabo avtorskih pravic pesmi Happy Birthday to You nabere preko 2 milijona dolarjev.

V primeru, da bi Warner\/Chappell tožbo dobil, bi lahko še naprej strgal smetano brez vsakega napora za to pesem do leta 2030, a če izgubi, lahko pozabi na takšno prihodnost, za nameček pa bo še moral vrniti vplačila vsem za obdobje zadnjih 4ih let.

Nelsonova pa je prepričana in dobro ji kaže, da bo Vse najboljše zate v bodoče na uporabo prav vsem povsem brezplačno. Kot sem rekel, izid te sodbe je zelo pomemben v svetovnem merilu, saj bo v primeru zmage Nelsonove začelo pokati po vseh založbah, ki si grabijo avtorske pravice od ljudsko ustvarjenega, kar povsem logično lahko pripada v brezplačno rabo zgolj in edino ljudstvu.

In ja, tudi v naši mali podalpski imamo dovolj klonov Warnerja…..Zdaj pa si le zapoj Vse najboljše za te. Itak te ne slišim….

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

STOP birokraciji – STOP Virantu !
17. junij 2013 by Don Marko M
Ni kaj, moram priznati – Gregor Virant je res vrhunski mojster, ko je treba iz manj narediti več. Več škode v breme vsem državljanom. Poleg korupcije, našega že ponarodelega zaščitnega znaka, ki bi moral krasiti tudi zastavo, je naša birokracija nedvomno tista, ki nas zelo uspešno oddaljuje od enostavnejšega življenja in napredka…..

Imamo pač birokracijo, ki korupcijo ustvarja. Dobesedno. Seveda nikakor nimam namena trditi, da so zdaj pa kar vsi naši birokrati skorumpirani, a verjamem, da tisti, ki to niso, bijejo tudi težke trenutke tako s seboj, kot sistemom. Če jim ni vseeno, seveda.

Sistem delovanja naše birokracije je v bistvu enostavnejši, kot izgleda v svoji komplicirani zajetnosti. Birokrati najprej eno leto problem ustvarjajo in potem ga 5 let rešujejo. Po 5ih letih pridejo do spoznanja, da je bilo tisto eno leto najbolj plodno delovanja, zato ga ponovijo. In Virant je pri nas tipičen vzorčni primer birokratskega vodje…..

Ja, to je isti Gregor Virant, ki je v času prve janševe vlade refromno razbohotil plačno maso JS. In ja, to je isti Virant, ki je, pred mesecem, s sindikalistom Branimirjem Štrukljem zaključil varčevalna pogajanja, v katerih pa je zavezal državo plačevanja dodatnih privilegijev javnim uslužbencem.

A ne vsem. Dodatni privilegiji izplačila države za dodatnih 20%, za solidarnostno pomoč in jubilejne nagrade, bodo izplačevani zgolj in edino članom Štrukljevega sindikata SVIZ. Vsi ostali, ki niste člani tega sindikata, se lahko za te privilegije zviznete pod nosom.

Kakor vsi državljani, ki bomo morali te privilegije izbranim plačevati. Po mojem bi sicer moral biti takšen diskriminatorno korupcijski dogodor med Virantom in Štrukljem razveljavljen, oba pa brez milosti kaznovati. KPK, policija – začnite svoje delo.

In po vsem tem si je zdaj Virant omislil še projekt – STOP birokraciji ! Ne, ne gre za nov projekt. Avtorsko je v lasti EU že kar precej let, a Virant ga je doslej predstavljal zgolj na svoji plačanih predavanjih, zdaj pa za plačo tudi vsem državljanom.

Najprej sem sicer pomislil, da se Virant, milo rečeno, zajebava. A ko je prikorakal v tisti svoji beli majčki in ponosno pokazal na tisti logo na prsih, sem se resno vprašal, kaj je možakar kadil, da ga ne popušča.

Brez obrazcev v obrazcih, a dražje
Pogumno je potem Virant začel razgaljevati svoj najbolj ambiciozen projekt do sedaj – javno upravo brez obrazcev ! Po Virantovo takšen sistem deluje enostavno – stopiš pred potrebno okence, daš svoje podatke, uslužbenec namesto tebe izpolni vlogo, jo natisne, ti podpišeš, plačaš in greš.

Virant se je v bistvu zaštrikal že od samega začetka. V eni sapi trdi, da naj bi šlo poslej brez obrazcev, a že v naslednjem stavku razloži, da bo uslužbenec izpolnjeval vlogo. In kaj je, Gregor Virant, vloga drugega, kot obrazec ?!

Obrazci bodo torej ostali. Upoštevajoč dosedanjo prakso parlamentarcev pa se utegne zgoditi, da bo za ta Virantov projekt potrebno izdelati nove obrazce, seveda elektronske, za “lažje delo” uslužbencem in res me zanima, katero podjetje, razen Golobičevega, se bo prijavilo na razpis izdelave nove aplikacije. Plačali bomo itak vsi.

Dodaten problem pa vidim v še večji zakompliciranosti teh, kot jim Virant pravi, vlog, ki se natisnjene spremenijo v izpolnjen obrazec.

Trdim namreč, da bi vsak državljan moral obrazce izpolnjevati sam. To je predpogoj funkcionalne pismenosti. In dodatno trdim, da bi morali biti obrazci narejeni okolju prijazneje, enostavneje, da jih razume in zna izpolniti vsak državljan, ne glede na stopnjo izobrazbe. Ne pa, da so narejeni tako, da se še birokrati sami ne znajdejo v teh obrazcih.

S tem programom Virant torej nikakor ni napovedal zmanšanje števila obrazcev, ampak povišanje uslužbencev JU.

Jasno je, da bi se zaradi tega ukrepa vsi obrazci v samoizpolnjevanje umaknili iz prometa in bi bili vsi prisiljeni stati v vrsti  pred okenci. In ker bi se vrste kopičile in daljšale, bi seveda bilo breme dela za zgolj obstoječe uslužbence preveliko in bi bilo potrebno zaposlovati nove sile.

A Virant se ni niti dotaknil glavnega problema naše birokracije – čakanja !

Tudi če bi ti uradnik vse izpolnil, bi po podpisu še vedno ostalo tisto, kar uničuje državo in državljane – birokratsko žongliranje vloge oz. obrazca.

Praktična pot proti večnosti večine vlog se namreč začne s trenutkom našega podpisa. Povprečno mora v obdelavah vlogo požegnati med 6 – 8 birokratov, preden se vrne v roke vlagatelju in vsi tej birokrati si vzamejo čas. In meseci, leta, začnejo teči. Državljanom se zbija volja do življenja, nekateri pa celo dočakajo zaključene vloge šele po koncu življenja.

Da so naši birokrati bistveno hitreje in učinkoviteje delali v nekih časih, čeprav jih je bilo manj, državljanov pa praktično enako, ko je imel računalnik le šef, ostali pa so obdelovali podatke peš, mi je sicer težko priznati, a tako pač je.

No, in tega dela se Virant izogiba v tem svojem veleprogramu, kot hudič križa.
Izogiba se transparentnosti, enostavnosti, učinkovitosti in posledično 3 – 5x cenejši Javni upravi in nasplošno Javnemu sektorju.

Virant torej poskuša uvesti nekaj, kar članice EU bodisi niti niso nikoli sprejele, tiste, ki pa so, so ta projekt zelo hitro ukinile zaradi zajetnega povečanja stroškov. In ja, Bratuškovi se zdi ta Virant najmer pravljica všečna.

In da ne bo izpadlo, da samo kritiziram, Virantu predlagam, da v ta svoj projekt letečega cirkusa vključi še obrazce korupcijskega dejanja. Tako bomo vsaj poenostavili in sprostili birokracijo, kot si jo sam zamišlja. Potem bomo vsaj lažje rekli – STOP birokraciji !

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

Borut Pahor – borec za diktaturo centralizma EU
12. junij 2013 by Don Marko M
Dogaja se. Bratuškova gre na kolena pred Frančiška. Rabi čas. Frančišek bo hvaležen za njen čas na kolenih. V Grčiji so, po 75 letih, đast lajk det politiki zaprli nacionalno rtv. 2.5k nezaposlenih v trenutku. Fantje in dekleta novinarji so si pač dovolili preveč demokracije pri poročanjih o resničnem poslanstvu EU. V Bruslju pa so se birokrati na to potezo zaprtja odzvali z  “to je njih avtonomno dejanje grškega parlamenta”…..

Nobenega zgražanja, nobenega protesta, nobene zahteve grškim politikom po odpravi tega ukrepa zaprtja nacionalke niso birokrati Bruslja sprožili. Niti besede sočutja. Nič. Hladno birokratsko. Kot bi ne nič naročili.

Tako je pač, če si v Ustavo zapišeš “Zlato pravilo”. V njem je nedvoumno zapisano tudi – naredi kar hočeš, a le kar ti naroči Bruselj. Ne več, ne manj, natanko to in natanko takrat. Saj veš, Zlato pravilo je tudi v naši Ustavi.

Nekoliko več panike pa je po svetu povzročil Edward Snowden, bivši uslužbenec Cie, ki je šokiral, da ameriški Big Broder, pod krinko nacionalne varnosti, snema na milijarde pogovorov in podatkov vsega človeško živega.

Pa je to res šokantna novica ? Je in ni. Kdor je pač kdaj živel v prepričanju, da je na spletu in/ali telefonu, sploh pametnem, varen, je seveda živel v iluziji. A to sem itak že dovolj krat povedal. Sploh pa je to temo o snemanjih začel že Wikileaks že pred leti.

Razlika pri Edwardu, ki je kot najdragocenejši človek ta hip na varnem na Kitajski, kar tudi ni naključje, je le v tem, da ima Edward dokaze za ta početja seveda zgolj in edino demokratične ZDA. In zato se je skala začela valiti po hribu navzdol….

Prve tožbe proti ameriški vladi so že začele padati kar od američanov samih, zaradi kršenja jim pravic Ustave. Zelo hitro pa se hočejo iz godlje izvleči tudi pri Googlu, Facebooku in Microsoftu, ki zahtevajo od kavbojske administracije dovoljenje za objavo njih zahteve za dostop podatkov o uporabnikih. V igri so propadanja imperijev…..

Pri Twitterju pa so še tiho. A tiho ni bil Mussomeli v Ljubljani, ki je na vprašanje, ali mora ta afera sekirati tudi naše državljane, odgovoril sicer iskreno spontano, a vse prej kot diplomatsko : “Ne, to imamo samo za tiste, ki so proti nam”. In jaz sem proti njim….

Sicer pa, kaj bi se sploh ubadali s to problematiko ZDA. Imamo mi svojo službo za te zadeve – Sovo. Ki že 10letja počne natanko to, kar ameriška demokracija v tem primeru in razlika je le v tem, da nas naši pač ne motijo.

In nekako bolj v senci teh dogodkov, se je Strasbourgu zgodil predsednik naše male podalpske Borut Pahor.

Tokrat v medijih namerno ali ne, vsekakor pa neupravičeno, Pahor ni dobil tiste potrebne pozornosti. In čeprav bi jo, po mojem, ravno tokrat moral dobiti več, kot kdajkoli prej.

Borut Pahor je namreč v Strasbourgu, poln vzhičenosti PMSa, da so ga še vsi kolegi birokrati gledali, kot bi mu zlata ribica izpolnila tri želje, izrekel usodne besede za vse naše državljane, celo za vse evropejce EU.

Pahor je v extazi navdihu namreč izjavil : “Čas je za centralizirano EU !”

In potem je govoril in govoril. Brez dihat vmes. Govoril vse o tem, kako si sam predstavlja centralizirano EU. Aja, pa kako je že celo življenje zagrižen evropejec ni pozabil povedati. Predstavil je svojo vizijo EU, bil je edini, vizijo centralizacije.

Ne vem sicer, koliko je komu znan pojem “centralizacija”, a dobro vem, da je bila centralizacija prvi in glavni krivec nekoč odcepitve od Jugoslavije.

Praktično nihče se namreč takrat ni več strinjal s tem, da centrala v Beogradu diktira tempo in pravila Sloveniji. Tudi naši mali podalpski, kot vsem republikam.

Ni nam bilo všeč, da je centralistična Jugoslavija določala poglavitne zadeve, čeprav smo v takšni centralistični ureditvi še vedno imeli dovolj maneverskega prostora samorazvoja.

Od Juge Slovenija ni bila odvisna, prej obratno. Od Evropske Unije pa je Slovenija odvisna. Zgolj in edino odvisna. V Jugi je bil mali človek zaklad, v EU je mali človek balast. Odvečen balast.

Ja, drage moje in dragi vaši, sploh ne dvomim več, da se je Borut Pahor zelo nalezel svoje Princeske, kot ne dvomim, da se je izjemno nepozabno dokazal s svojo vizijo prihodnosti EU. Izkušnje je nabiral v Jugi od najboljših.

Saj ne, da se neka tiha občasna centralizacija v EU ni dogajala do sedaj, a vsi so bili uradno tiho o tem. Zdaj pa je Borut Pahor prvi povedal in zahteval na glas, zelo na glas, da centralizacija postane uraden režim EU.

Pahor zahteva – diktaturo centralizma EU.

In kar je najhuje – dobil jo bo. Mi pa bomo ponosni, da imamo tako lepega predsednika.

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

Vrniti pošiljatelju ! Pasje kakce se nemarnim po pošti dostavlja na dom….
11. junij 2013 by Don Marko M
Poletje je tu in, med ostalim, bomo po mestnih trgih, ulicah in parkih spet lahko veselo stopali tudi na pasje kakce. Z malo sreče si bomo lahko ogledali tudi kakšnega malčka, ki preverja gostoto in okus pasjega kakca, mamica pa v trans. Ne, nobenega namena nimam obtoževati pasjih dlak, narejeni so namreč po obnašanju gospodarjev. In ker je vir tega problema v lastnikih psov, so Španci predstavili unikatno rešitev za pasje kakce…..

Pri nas v Kopru se je sicer mestna oblast pred 2emi leti poskusila spopasti s problematiko pasjih kakcev po parkih in nasplošno, a so se zadeve lotili na nenavaden način, kot večino tega v Sloveniji, saj so predlagali popolno prepoved hoje vsega živega, tudi psom, odraslim in otrokom, po vseh javnih travnatih površinah v mestu. In zadeva je seveda, po uporniškem revoltu meščanov, zaključila poslanstvo še pred sprejemom te talentirane ideje.

So pa zato sicer nenavadno, a odlično idejo reševanja problema pasjih kakcev predstavili Španci. A zadeva ni ostala zgolj pri ideji, ampak je uspešno vpeljana v prakso.

Brunete, mestece 10k prebivalcev na obrobju Madrida, je dolga leta bilo boj proti nemarnim lastnikom, katerih pasje dlake so puščale svoje kupčke kakcev kjerkoli in kadarkoli. Kljub ustrezni opremljenosti z vrečkami in koši za pasje kakce, lastniki psov niso kazali nobenega spoštljivega zanimanja za sodelovanje v pobiranju kakcev za svojimi psi.

In potem so mestni uradniki, za razliko od večine naših, strnili glave in nastal je projekt – Vrniti pošiljatelju ! Španski uradniki imajo očitno tudi smisel za humor. Vrniti pošiljatelju je namreč pomenilo – vrniti pasji kakec nemarnemu lastniku na domači naslov s poštno pošiljko.

Kampanjo pa so začeli izvajali tako, da so najprej pridobili oglaševalsko agencijo, kateri so projekt predstavili, a jim obenem tudi dodali, da denarja za kampanjo nimajo. A agenciji je bila ideja tako všeč, da so kampanjo izvedli brezplačno.

V prvem delu kampanje, ki je trajal eno leto, so aktivisti po mestu, parkih, postavljali na površine umetne pasje kakce, skupaj s tablico napisa “Ne pusti me, dvigni me!”. Ker, kljub domiselni kampanji, vidnega uspeha ni bilo, so prešli na plan B.

Poiskali so 20 prostovoljcev, ki so opravili tisto “usrano”, a tudi zabavno delo kampanje. Po mestu so namreč pobirali pasje kakce, jih pakirali v palstične vrečke in…..Ja, te kakce v vrečkah so potem razposlali lastnikom psov po pošti na dom.

A ta specialna pošta je imela tudi specialen dodatek. Vročitev te pošiljke je poštar izvedel v spremstvu – kamermana. Kamerman je namreč ta veličasten dogodek ovekovečil na filmski trak, posnetek pa so predvajali na lokalni tv.

Poleg kakčaste pošiljke pa lastniki psov prejmejo še opomin pred izrekom denarne kazni, v kolikor v bodoče ne bi več čistil kakcev za svojim psom po mestu.

Seveda je tudi mene zanimalo, kako so sploh vedeli, kateri pasji kakec pripada kateremu nemarnemu lastniku.

Zadevo so rešili tako, da so aktivisti nekaj mesecev pred začetkom kampanje po mestu izvajali “povsem naključne” pogovore z lastniki psov na terenu, kjer so od njih pridobili informacije o njih, pa tudi imenu njih psa, kakor o pasmi in pedigreju psa.

Pogovore so opravljali seveda zgolj s tistimi lastniki, ki so mirno gledali, kako njih kuža pušča kupček na javni površini in za njim niso počistili. Aktivisti so potem te kakce shranili v škatle in jih odnesli v svoj laboratorij, kjer so ustvarili bazo podatkov.

In ko je kampanja začela poganjati so zbrane kakce prostovoljcev na terenu primerjali s svojo bazo podatkov. In poštar je s kamermanom že hitel s specialno pošiljko na naslov lastnika psa…..

Po le nekaj mesecih so bili mestni uradniki s kampanjo nadvse zadovoljni.

Kako tudi ne, ko pa se je število pasjih kakcev po javnih površinah mesta zmanjšalo za več kot  dve tretjini manj kakcev v zelo kratkem času.

Uradniki sicer priznavajo, da še nimajo analize, ali so se nemarni lastniki poboljšali v skrbi čiščenja kakcev svojega psa zaradi strahu pred ponovno poštno dostavo specialne pošiljke ali zaradi priloženega opomina pred kaznijo, a mislim, da jih to vprašanje v resnici sploh ne bega.

Sem pa takoj ZA, da se takšna kampanja izpelje tudi pri nas. Stroški komunal za čiščenja pasjih kakcev so visoki. Nenazadnje, kot sem že rekel, nima smisla se jeziti na pasje dlake, ki puščajo kakce naokoli. Saj niso oni krivi, če imajo nevzgojene in nemarne lastnike.

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

(Ne)pozabne minulega tedna – vol.17
10. junij 2013 by Don Marko M
Janez Janša obsojen na zapor. Grejt šit. Bratuškova priznala, da je uničevala sistem. Dip šit. Virant zbira nalepke. Top šit. Nacionalna RTV s cenzuro odkrito v bran RKC. Ou šit. Pravosodje se utaplja v lastni korupciji. Old šit. Naši nogometaši še sanjajo Brazilijo. No šit. Vse to in ostalo čez oko pa v nadaljevanju zvezdnih trenutkov (ne)pozabnih minulega tedna …..

Pred štartom pa….Danes je postala pravnomočna sodba Binetu Kordežu, tajkunu Merkurja, kateremu je sodišče po ugovoru celo zvišalo kazen na 6 let in 5 mesecev zapora. A denarne kazni ali trajnega odvzema premoženja mu ni izreklo. Ker naše sodstvo ne (za)pleni s korupcijo nagrabljenega….

Janez Janša obsojen na zapor
Janez ni Julija. Julija je imela grejt bals of fajr si vzeti življenje zaradi ljubezni. Janez Janša ni Julija Timošenko. Ko sem videl to parolo in sliki Janše in Timošenkove skupaj v rokah janševistov pred sodiščem sem se vprašal, če modeli sploh vejo, kaj hočejo s to prispodobo povedati o Janši. Julija Timošenko namreč služi v zaporu 7 letno kazen zaradi korupcije.

A je janšistom že tako spipalo, da privoščijo Janši isto usodo Julije ? No ja, mogoče se jim želja celo izpolni. Vse ostalo, kar se mi zdi trenutno pomembnega o tem prenapihnjenem dogodku, Janša je namreč zgolj obsojen korupcije, kot so to bili že številni pred njim in bodo, z Zokijem, še številni za njim, pa sem že prispeval v tem zapisu.

Nacionalna RTV s cenzuro odkrito v bran RKC
Borut Pahor je prvi predsednik samostojne RS, ki se je udeležil verske domobranske proslave v Kočevskem rogu. Sicer je pred njim to isto proslavo v Kočevskem rogu s svojo prisotnostjo načel že Milan Kučan, a bilo je to leta 1990, torej še pred samostojnostjo naše male podalpske.

Na proslavi pomenljivega naslova “Maša za žrtve revolucionarnega nasilja”, je bilo, poleg Pahorja in župnika zbranih nekaj manj kot 2k obiskovalcev, kar je sicer ogromno manj kot Kučanovega leta 1990, ko jih je bilo 30k, od takrat pa vsako leto manj.

Tudi o tej maši so poročali praktično vsi mediji, a nacionalna RTV je pri tem šla korak dlje od ostalih. Obiskal sem številne portale, ki so objavili to novico in povsod so komenatorji, na moje začudenje, večinsko uspeli obdržati dostojen nivo komuniciranja. Na nacionalki pa…..

Na portalu rtvslo.si, torej vsem nam plačljive nacionalke, ki bi moral biti dostopen kot javni servis tudi v komentiranje, so na konec novice o maši v Kočevskem rogu dodali – Komentiranje za to novico je onemogočeno.

Kdo in zakaj je določil prepoved komentiranja pod to novico, čeprav ugibanj ni dosti, bo znano v teh dneh in big čif nacionalke bo vse prej kot vesel, nekdo pa bo letel…..

Zato pa portal rtvslo.si ni imel nobenih težav omogočanja komentiranja za novico 68 let taborišča Ljubelj, podružnice Mauthausna, kjer se janšisti in klero extremi spet niso šparali.

Le dan pred Kočevskim rogom se je namreč tako na naši, kot avtrijski strani Karavank zbrala množica na obletnico spomina žrtev grozot, katere sta spočela nacizem in fašizem na naših tleh.

Taborišče pod Ljubeljem je bilo namreč v času 1943 – 1945, kot ena 49 podružnic Mauthausna, edino koncentracijsko taborišče na Slovenskem, katerega so nacisti in fašisti uporabljali za suženjsko delo.

Gradili so predor Ljubelj. To suženjsko delo je opravljalo 1800 političnih internirancev, 13ih narodov, med njimi tudi Slovenci, različnih starosti, spolov in poklicev.

Obletnice so se sicer udeležili tudi nekateri še živeči nekdanji interniranci Mauthausna, čeprav živečih Slovencev tistega nacističnega suženjskega obdobja ni več med živimi, a spomin na grozote nacizma, fašizma in njh kolaborantov na naši tleh pač ne sme umreti nikoli, tudi zato, da se ne ponovi.

Bratuškova pa davke na davke….
Dama prekrižanih nog pa še naprej poriva državljane v revščino. Bratuškova je očitno začela tekmovati že kar sama s seboj v izbiri in določanju novih in novih davkov. Tokrat si želi Zakon o davku na nepremičnine….

Osnutek je že pripravljen, sicer bolj kot plagijat “pedlagane” direktive Bruslja, ampak ajde, ne bomo v podrobnosti. Sam sicer ne nasprotujem tej vrsti davka, a nikakor v podobi, kot si to zamišlja Bratuškova.

Kdor je pričakoval, da bo Bratuškova obdavčila tudi nepremilčnine Cerkve, od katere bi država na račun davkov lahko pokasirala letno do 800 milijonov €, se je seveda ušel. Krepko.

Namesto RKC pobrati davek tudi od nepremičnin, namerava Bratuškova raje obdavčiti proizvodne prostore podjetnikom, torej tistim, ki s svojim delom že itak v dihanju na škrge držijo JS nad gladino, in tako prispevati  svoj delež v večanju armade tisočev nezaposlenih.

In potem si Bratuškova, ne vem sicer ali v posmeh sebi ali državljanom, dovoli še vzporedno dodati to svojo modrost : “S plačevanjem davkov ljudje tudi sami sebi omogočajo brezplačno šolanje ali nadomestila za primer brezposelnosti in to zavest je treba okepiti.”

Računi za Janševe rabote pa kar prihajajo in prihajajo
Poleg vseh kozlarij naših politikov, pa bomo morali državljani podjetju Mirage iz NM plačati kar 8,3 milijona evrov odškodnine, z obrestmi seveda preko 10 milijonov. In to zato, ker je notranje ministrstvo SDS Dragutina Mate leta 2005 enostransko ukinilo nalepke za tehnične preglede.

Nalepke sta zakuhala v plačilo škode državljanom Virant in Janša, ki sta namerno prekinila pogodbo z Miragem le leto pred iztekom le te. Namesto, da bi v tem letu država še dodatno pokasirala iz te pogodbe, bomo zdaj morali državljani za to leto plačati preko 10 milijončkov odškodnien.

Janša si je dovolil celo toliko dodatne izprijenosti, da je pred izrekom sodbe sodišča za poravnavo odškodnine Miragu, pozival k protestom  proti pravnomočni sodbi glede nalepk. Gregor Virant pa si je dovolil celo in to v polnem nasmehu, kar pred tv kamerami objaviti, da si bo to nalepko shranil za spomin.

No, jaz pa čakam dan, ko si bom tudi Virantovo nalepko shranil za spomin. Takšno, na kateri bo oblečen v vodoravnih črno belih črt oblačilo….Kdor čaka, dočaka, to že vem.

Pravosodje pa se utaplja v lastni korupciji
“Sodišče in ministrstvo bosta državljanom dokazala, da je pravosodju mogoče zaupati”, je butnila Bratuškova. V ta namen so Bratuškova, Pličanič in Masleša podpisali skupno zavezo za izboljšanje stanja v sodstvu.

Prav. A le dan po tem “zgodovinskem” podpisu se je zgodilo, da tožilec Furlan ni odstopil, niti bil sankcioniran in to kljub nesporno ugotovljeni namerni napaki v primeru Hilda Tovšak in priznanju Fišerja, da je tožilstvo naredilo napako.

In da je Fišer lahko lepše povedal to napako Furlana, je tožilstvo za boljši piar v zadevi Tovšak najelo zasebno podjetje, ki je generalnemu državnemu tožilcu Zvonku Fišerju svetovalo, kako naj komunicira v javnosti, kar je državljane stalo dodatnih 5 tisočakov. Bratuškova pa o zaupanju v pravosodje….

Javno objavljen posnetek zaslišanja Jankovića pred KPK, prihaja še posnetek Janše
Minuli teden smo lahko prisluhnili tudi zvočnemu posnetku zaslišanja Jankovića na KPK. Iz posnetka je jasno dvoje – da je Klemenčič v svojem poročilu govoril resnico, Janković pa že zamuja po poti obsodbe Janše.

No, v kratkem bo po naročilu informacijske pooblaščenke Pirc Musarjeve, predstavljen tudi zvočni zapis Janševega zaslišanja na KPK. In verjamem, da bo tudi po tem zvočnem zapisu, čeprav je že zdaj dovolj razlogov, tožilstvo lahko expresno začelo sodni postopek tudi zoper to Janševo koruptivnost.

Alenka Bratušek proti prodaji državnega premoženja
A seveda Bratuškova ni povsod proti. Ne moti je recimo razprodaja nacionalnih energetskih virov in komunikacijskih podjetij vključno z infrastrukturo. Moti pa jo razprodaja podjetij v (so)lastništvu države, katera politika je in še molze za svoje potrebe, plačevali pa smo in plačujemo vsi državljani.

Eden takšnih primerov je Peko, kjer je Bratuškova pojasnila, zakaj ne prodati : “Zato smo šli v pogajanja, kjer smo želeli ta zavarovanja dopolniti, potem pa je kupec od posla odstopil”.

Ob tem je seveda Bratuškova “pozabila” povedati, da so potencialni kupci od nakupa Peka odstopili zato, ker je njen sekretar Gašpar Mišič od potencilanih kupcev zahteval, da, poleg kupnine, prevzamejo tudi obveznost garancije zaposlovanja istega števila delavcev kot danes, za naslednjih 5 let.

Tako prodaja samo tisti, ki noče prodati….ali pa namreno čaka, da gre vse skupaj v stečaj, da neznano znani kupec potem kupi za bagatelo in seveda brez delavcev.

SDS po Janševi poti proti dnu
Ravno toliko srečno roko kot Janša, je na sodišču minuli teden imela tudi njegova SDS, saj je temeljito “pušnila” v tožbi proti Delu oz. Dejanu Karbi

SDS, ki je v tožbi proti Delu zaradi članka Dejana Karbe – Denar iz Patrie ni končal pri Janezu Janši, temveč v njegovi stranki SDS, zahtevala lepih 300k € odškodnine, ter javno opravičilo in objavo sodbe je dočakal tudi končno pravnomočno sodbo v tem primeru.

Sodišče je zaključilo, da SDS ne dobi dobesedno nič od zahtevanega. Zato pa zdaj od SDS pričakujeta opravičilo zaradi tega primera takrat odstavljen urednik Dela Darijan Košir in seveda Dejan Karba. Mene sicer ne bi motilo, če zdaj oba tožita za enak znesek SDS, tožbo sta v bistvu že dobila.

Anja Kopač Mrak pa bi še več birokracije
Naj osvežim spomin – Anja Kopač Mrak je tista, ki je skupaj s Svetlikom in Pahorjem pripravila tisto famozno reformo, po kateri socialna pomoč ni več državna pomoč, ampak državni kredit, vračljiv z obrestmi, ki se prenaša tudi na potomce prejemnikov.

Obenem je bila tudi delček Pahorjevega možganskega trusta, ki je takrat zahteval, da se medsosedska pomoč označi kot – siva ekomonija. Zdaj pa si Bratuškina Ministrica za delo želi še več birokracije v boju proti sivi ekonomiji in predlaga ustanovitev krovne institucije, zadolžene povezovanju inšpekcijskih služb.

V prevodu to pomeni zaposlitev novih preko 100 birokratov za mešanje megle, predvsem pa na očitno odvzemanje samostojnosti pristojnosti inšpekcijskih službam.

Strinjam se sicer, da je več kot potrebno poosodobiti in predelati tudi inšpekcijske službe, a niti približno tako, kot si to domišlja Mrakova z Bratuškovo vred.  Ta njena želja namreč pelje zgolj v selektivnost sive ekonomije po sistemu všečnosti in politične pripadnosti, ter še višje stroške vsem državljanom za v bistvu nadaljevanje vzdrževanja korupcije, torej točno tistemu, kar bi morali korenito počistiti.

Slovenija gre naprej
Slovenska nogometna reprezentanca je v Reykjaviku proti Islandiji po dolgem sušnem obdobju spet zmagala v kvalifikacijah za Brasil 2014. Rezultat 4 : 2 je varljiv za prikazano igro, Kampel igralec tekme, Krhin zabil prvega, Handanović iz 2eh strelov dobil 2 gola kot ponavadi, Katanec vpisal 20. reprezentančno selektorsko zmago.

Ostale so še 4 tekme, jeseni naprej, upanje umre zadnje in če nas ne bo v Braziliji, bo to itak zgolj zaradi lastne nesposobnosti, natančneje – nesposobnosti naše obrambe.

Krepko pa so mi tekmo spet pokvarili komentatorji nacionalne RTV, ki še kar in kar ne nehajo komentirati o naši reprezentanci v 3. osebi. Bemti, pa kaj je res tako težko reči “naši fantje, naši reprezentantje” in podobno, kot to počnejo vsi normalni komentatorji po svetu za svoje reprezentance. Dajte se že 1x nehati zajebavati s takšnimi forami, no….

Pred koncem pa po že ustaljenem ritmu obdelajmo še grozdni izbor izjav (ne)pozabnih v (ne)pozabnem minulem tednu….

Senko Pličanič, o podpisu zaveze za izboljšanje stanja v sodstvu :
“Zdaj sta tako sodna kot izvršilna veja oblasti sprejeli jasno zavezo, kakšni so cilji in kako priti do teh ciljev.”
(dovolj žalostno, da se kaj takšnega podpisuje 22 let prepozno, še bolj pa, da politiki določajo sodstvu cilje in poti do le teh…neodvisno sodstvo pač)

Zoran Janković, o svoji koruptivnosti :
“Imam prijazen poziv, javno se ponujam, lahko povabite še vstajnike, da naredimo srečanje z menoj in Goranom Klemenčičem.”
(e Zokane, samo še enega srečanja si pravi vstajniki želimo s teboj, tistega na Ankaranski v Kopru….te čaka celica 13)

Zvonko Fišer, o pravni državi :
“Manj tožilcev, manj pravne države, pa če se sliši še tako paradoksalno.”
(e Zvonko, paradoksalno je več tožilcev, manj pravne države….dokazano)

Karel Erjavec, o varčevalnih reformah :
“Nisem prepričan, da je znižanje plač v javnem sektorju za 30 odstotkov prava rešitev.”
(seveda da ne, Kohel….probaj s 3×10, si kot ponavadi upokojencem )

Marko Kranjec, o reševanju SLO gospodarstva :
“Živeli smo v iluziji, da je s kreditnim sistemom možno ohranjati nekakšen nacionalni interes, zdaj pa nas je kriza postavila na realna tla, ko smo ugotovili, da to ni mogoče.”
(bolj enostavno strokovno pojasnilo, da smo 22 let imeli in še imamo mimo vsakega stika z realnostjo politike, je že težko oddati)

Andrej Ferlinc, o svojem delu v zadevi Patria :
“Prepričan moraš biti, da se boriš za pravično stvar.”
(a daj Ferlinc, kaj se ti je Marija prikazala po 20ih letih…)

Simona Toplak, o simbiozi Milana Kučana in Janeza Janše :
“Sta simbola, ki živita v simbiozi kot govedo in ptič, ki jé z njega muhe.”
( oh ti čudeži matere Narave…govedo crkuje, ptiči v kletkah, muhe pa iz dreka na drek)

Gregro Virant, o avto nalepkarski zgodbi v zadevi Mirage :
“Ravnanje države v zadevi Mirage predstavlja šolski primer norčevanja iz zdrave pameti državljanov.”
( aha Virantov poba, res si šolski primer za te zalepit)

Alenka Bratušek, o svojem poslanstvu :
“Ena od treh nalog, ki jo morata izpeljati ta vlada in jaz sama, je, da bodo ljudje verjeli, da živimo v pravni državi in da je naša država poštena. Seveda tega ni mogoče doseči čez noč ali v dveh dneh, saj smo sistem uničevali več let.”
(Alenka, lepo, da si priznala, da si sistem uničevala….da ga še naprej, vidim tudi sam)

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

700
8. junij 2013 by Don Marko M
700ti zapis bloga Don Marko M se razvija pred tvojimi očmi, spoštovan/a bralka/bralec. Do tistega prvega zastavljenega cilja, 1k zapisov, je tako ostal še drobižek 300 zapisov. Če bi upošteval običajno ritmiko zapisov bloga zadnjih 6ih let, potem bi ta zapis brali šele decembra in še sam si nisem na jasnem, kako se je to zgodilo že na polovici leta. Očitno se je dogajalo…..

V bistvu se nisem za 700ti zapis nič posebej pripravljal, kar pa seveda ne pomeni, da se ne bi spomnili Primoža Trubarja, rojenega na današnji dan pred 505 leti, kateremu je tudi stric Google danes namenil naslovnico.

Ali pa recimo ravno tako na danšanji dan pred 60 leti rojene Bonnie Tyler, ki je skozi leta odpevuljkala, poleg vsem znanega hita Total Eclipse of the Heart, še cel zajeten seznam uspešnic in s svojim sex appeal/om se je prikupila tudi meni, sploh ko me je vprašala Where were you ?

Sam sicer menim, da je 700 blogerskih zapisov zame uspeh, a kljub temu ne morem nikomur predstaviti recepta za uspeh. Lahko pa vsakemu predstavim recept za neuspeh – (po)trudi se vsakomur ugajati !

Neobvezno povezana receptu je tudi naslednja zgodba, v kateri je skupina poročenih žensk obiskala seminar na temo “Koliko ljubezni je v vašem zakonu ?”.

In so predavatelji, med ostalim, na seminarju tem ženskam postavili vprašanja :
- Koliko vas ima rado svoje soproge ? Vse so vzdignile roko.

Naslednje vprašanje je bilo :
- Kdaj ste nazadnje rekle svojemu soprogu, da ga imate rade ?
Zdaj odgovori niso bili več tako enotni, saj so nekatere rekle, da danes, druge, da pred par dnevi, tretje, da pred meseci, nekatere pa se enostavno niso spomnile, kdaj se je to zgodilo nazadnje.

In potem so predavatelji rekli tem ženskam, naj pošljejo sms svojim soprogom, z naslednjo vsebino sporočila : “Ljubim te, najdražji.”

In potem so čakali odgovore svojih moških. Njih sms-i so prispeli relativno hitro, izgledali pa tako :
1. Kdo je to ?
2. Oooo, mati mojih otrok, si mogoče bolna ?
3. Jaz tudi tebe (samo eden je tako odgovoril)
4. Kaj je zdaj ? Si spet razbila avto ?
5. Ne razumem ??? Kaj to pomeni ?
6. Kaj si spet napalila ? Tokrat ti ne bom oprostil !
7. !!!???????
8. Daj ne glumi, povej raje koliko denarja rabiš
9. Je možno, da sanjam ?
10. Če mi ne poveš, za koga je ta mesidž, bo nekdo mrtev
11. Lepo sem te prosil, da ne piješ več. Če boš nadaljevala, te sigurno zapustim

Kako in koliko bi bilo zanimivo v končnih seštevanjih, v kolikor bi bili vlogi obrnjeni sicer še ne vem, je pa jasno, da je kompaktnost medčloveških odnosov prisotna vedno in povsod, tudi do te mere, da nekateri o le tej govorijo, drugi snemajo, tretji rišejo, četrti pišemo, peti pa od vsega pomalem……

Kakor obrneš, pa je še najmanj kar lahko ob tem 700 prazniku naredim zate to, da se ti iskreno zahvalim za prebiranje, komentiranje, deljenje, FB lajkanje, skratka – hvala ti za trenutke pozornosti, katere si namenil/a branju tega mojega, a našega bloga. Gremo do naslednjega cilja zmage….Lepo je vedeti, da si tu !

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !

Iz dnevnika nekega zadovolj(e)nega moškega…..
7. junij 2013 by Don Marko M
Ko ženske ni doma, moški plešemo. Tako…v Adamovem kostimu, olepšanem s kuharskim predpasnikom, katerega krasi napis “Rastem v mamino veselje”, ter obutvi razvezanih bulerjev. In seveda v jakosti rokenrola, ki napenja opne zvočnikov že do te stopnje, da začne soseda trkati. Po stropu. Ampak hu kers, ni vsak dan moški houm aloun….

In tako prvi dan. Drugi dan je rokenroll  doživel nadgradnjo. V banjo se je natekala voda do spraznjenega bojlerja, na podlago mešanic dišečih soli v višino, da se je dalo hoditi po vodi, kot je to nekoč naredil nek moški. Zgledi pač vlečejo in neizpodbitno verjameš šele, ko sam probaš.

Tretji dan je očesu uspelo pristati tudi na monitorju ekrana. Ju gat nju mejl. Kdu in kej če jemit ? Ženska. Pa kaj zdaj gnjavi, saj je komaj tretji dan, ko je šla na dopust. Hm, čakaj, mail je poslala že prvi dan. No, potem pa ji bo treba kaj napisat.

Ni mi ravno všeč, če me kdo gnjavi med pomembnim opravilom, ampak naj ji bo. Evo pišem :

Vse je v redu, draga. Ni se se ti treba sekirati zame. Vse imam pod kontrolo.

Kuham sam in z vsakim dnevom se bolj čudim, kako to odlično funkcionira. Vmes lahko skuhano celo pojem brez, da bi šel v bolnico na čiščenje želodca. Včeraj sem pekel krompir. Kaj se mora krompir očistiti ? No, dokler se je to peklo, sem skočil kupit kruh. Ko sem se vrnil, je bil emajl v ponvi čisto stopljen.

Nisem mogel verjeti, da lahko zdrži tako malo. Dim po kuhinji se je medtem sicer razkadil, ampak mačka je črna kot krokar in kašlja. Od takrat panično beži ko vključim štedilnik ali začnem ropotati s ponvami. Ker, kot veš, moram 1x dnevno kaj toplega pojesti, mačke ni več na spregled.

Daj povej mi, koliko časa se kuha jajca ? Kuhal sem jih 2 uri, a nikakor, da postanejo mehka. Daj mi prosim napiši, če se lahko prismojeno mleko lahko še za kaj uporabi. Naj ga dam na stran, dokler se ne vrneš ?

Rahle probleme sem imel samo z golažem, ko sem hotel segreti konzervo. Na žalost je eksplodirala v mikrovalovki. Vrata mikrovalovke so zletela skozi okno in uničila naš lepi steklenik….in okno tudi.

Ker je bilo okno zaprto, moral sem imeti zaprto, ker če ne so vedno prileteli gasilci, ko sem kuhal, je odletelo skupaj z okvirjem. Udarni val je bil strašen. Konzerva je, za razliko od okna, kot raketo poslalo navzgor, prebila je strop in zadela hčerko gospoda Novaka v sobi nad našo kuhinjo, točno med nogi, a se ji ni nič zgodilo. Konzervi.

Ma kaj se ti je že zgodilo, da bi ti umazano posodo napadla plesen ? Kako je to mogoče v tako kratkem času ? Ti nisi še niti polne 4 dni v Dubrovniku.

Drugače pa za pomivalnim strojem živi marsikaj, kar bi človek lahko posnel. Od kod prihajajo tej plazilci vseh barv in velikosti ? Si jih mogoče ti tam pustila ? V glavnem, končno sem se zbral in spokal pomivati posodo.

Draga, nikar se ne jezi in ne kriči, ampak tisti dober porcelan od none je polomljen. Izgledal je sicer tako čvrsto, da mi niti na konec pameti ni padlo, da ne bo zdržal. Mogoče je bilo 1000 obratov pralnega stroja vseeeno malo preveč.

Tako čisto spotoma ti povem še, da se je pokvaril tudi pralni stroj. Med centifugo je tisti ta velik nož za rezanje mesa malo poškodoval boben….in zdaj je v steni….nož, ne boben. Boben je prebil 30 cm tiste stene iz opeke in zdaj brez veze leži nekje zunaj.

Medtem ko sem jedel, sem, na žalost, umazal tepih v dnevni sobi in to s paradižnikovim sokom. Ti si mi vedno govorila, da se paradižnikovega soka ne da odstraniti. Tukaj se motiš draga moja, madež je odlično izginil. Dlake od tepiha, na žalost, ravno tako. Mogoče vseeno ne bi smel uporabiti nitro razredčila.

Hladilnik sem moral očistiti. Ti si vedno tako nespretna pri tem početju, led se da namreč odlično odstraniti z zidarskim kladivom. No, čudno, hladilnik zdaj več ne hladi, ampak greje. A ni panike, meso je zdaj dobro pečeno. Jogurt, šampanjec in mineralna voda pa so eksplodirali.

Draga moja, v četrtek sem pozabil zakleniti hišo. Zdi se mi, da je moral biti nekdo tukaj, ker manjkajo vsi vredni predmeti, ampak strinjam se s tabo, ko vedno praviš, da denar ne dela človeka srečnega. Omare so tudi prazne, a dosti že ni moglo biti v njih, že ker stalno govoriš, da nimaš kaj obleči.

Ko sem včeraj zvečer hotel nahraniti tvojega zajca, sem prevrnil svečo. Zajec je zdaj brez dlake. Zgleda dokaj smešno. No, s tem zaključujem za danes. Jutri malo več. Upam, da uživaš v miru brez mene in da se dobro odpočiješ.

send mail….

Uh, to dopisovanje človeka res izčrpa. Ajde še malo rokenrolla. Čakaj, kje je že tisto pivo ? Aja, v hladilniku. Bilo je v hladilniku….

Don Marko M

p.s.
Postani aktiven in ponosen del realne zabavne druščine Hočem, da se to zapiše v Ustavo !