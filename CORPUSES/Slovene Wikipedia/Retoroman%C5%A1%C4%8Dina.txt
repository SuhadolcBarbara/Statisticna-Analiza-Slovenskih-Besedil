



Retoromaščina


Rumantsch


Govorno področje:
 Švica


Področje:
Graubünden


Število maternih govorcev:
35.000[1]  (manjkajoč datum)


Jezikovna družina

indoevropski
 romanski
  zahodnoitalski
   zahodna veja
    galo-iberski
     galo-romanski
      retoromanski
        retoromanščina



Uradni status:


Uradni jezik:
 v Švici


Jezikovne kode:


ISO 639-1
rm


ISO 639-2
roh


ISO 639-3
roh


Retoromanščina (retoromansko: rumantsch/rumauntsch/romontsch) je romanski jezik, ki je eden od štirih uradnih jezikov v Švici (poleg nemščine, francoščine in italijanščine). Spada v skupino retoromanskih jezikov in naj bi se razvila iz ljudske latinščine, ki so jo govorili rimski zavojevalci tega zemljepisnega območja. Zato je sorodna francoščini, okcitanščini in lombardščini, drugim romanskim jezikom pa v manjši meri.
Retoromanščino govorijo zlasti v švicarskem kantonu Graubünden (Grisons).
Popis leta 2000 je v kantonu Graubünden naštel 35.095 govorcev,[1] ki od vseh jezikov najbolj obvladajo retoromanščino, ter 61.815, ki jo uporabljajo med vsemi jeziki najpogosteje.[2] Govori jo 0,9 % celotnega švicarskega prebivalstva (torej od 7,7 milijona prebivalcev), s čimer zaseda zadnje mesto med uradnimi jeziki glede na število govorcev.
Narečja
Retoromanščina je krovni naziv za več sorodnih narečij južne Švice, ki vsa spadajo v retoromansko jezikovno družino. Drugi sorodni narečji/jezika govorijo na severu Italije (ladinščino na Južnem Tirolskem (okoli 22.550 govorcev), furlanščino pa severovzhodnem predelu Italije (med 550.000 in 595.000 govorcev)).
Med pet večjih retoromanskih narečij spadajo:

3 renska narečja:

sursilvansko narečje — doline ob Prednjem Renu (Vorderrhein oz. Rain anteriur): Lumnezia, Foppa, Cadi (Surselva)
sutsilvansko narečje — doline ob Zadnjem Renu (Hinterrhein oz. Rain posteriur): Plaun, Tumliasco, Schons (Sutselva)
surmiransko narečje — doline rek Julia in Albula: Surses, Sutses (Surmeira)


2 engadinski (ladinski) narečji:

putersko narečje — zgornja dolina reke Engadin (Engiadin' Ota)
valladersko narečje — spodnja dolina reke Engadin (Engiadina Bassa) in dolina Müstair



Engadinski narečji včasih imenujejo tudi z izrazom ladinski narečji, ker so njihovi govorci ohranili besedo ladin za poimenovanje svojega jezika. Sicer se ladinščina uporablja za poimenovanje sorodnega retoromanskeha jezika v italijanskih Dolomitih.
Viri


^ 1,0 1,1 Popis prebivalstva 2000. Pridobljeno dne 8. 8. 2010.
^ [http://www.liarumantscha.ch/Linguistic_geography.352.0.html?&L=2







 Ta članek o jeziku je škrbina. Pomagaj Wikipediji in ga razširi.





 
				Vzpostavljeno iz »http://sl.wikipedia.org/w/index.php?title=Retoromanščina&oldid=2650907«				
Kategorije: Jezikovne škrbineRomanski jezikiŠvicarska kulturaSkrita kategorija: Članki o jezikih brez datuma podatkov o govorcih 



