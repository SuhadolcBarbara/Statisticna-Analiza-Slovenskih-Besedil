





Alpe


Alpe so gorski sistem v osrednji Evropi, ki se razteza v 1200 km dolgem loku med Genovskim zalivom in reko Donavo pri Dunaju. So najvišje in najbolj gosto poseljeno gorovje Evrope.
Alpe zavzemajo površino približno 200.000 km², na njihovem območju pa prebiva okoli 20 milijonov ljudi. Število prebivalcev se spreminja skozi letni čas, saj je za Alpe značilna sezonska in turistična poselitev v višjih predelih. Tu se nahajajo večje bolj ravne površine, ki služijo kot poletni pašniki in nemalokrat kot zimska smučišča. Gorovje leži na poti med osrednjo ter južno Evropo, zaradi česar ima zgodovinski pomen zlasti kot tranzitna pot. Alpe so gospodarsko pomembne kot stičišče turizma, kmetijstva, gozdarstva, pridobivanja električne energije na hidroelektrarnah ter izkopavanja soli in železove rude.


Vsebina


1 Geografija

1.1 Poddelitev


2 Najvišji vrhovi Alp - štiritisočaki
3 Glej tudi
4 Zunanje povezave


Geografija
Poddelitev
Alpe se v grobem delijo na vzhodne Alpe in zahodne Alpe. Razmejitev poteka preko Bodenskega in Komskega jezera po rekah Ren, Liro in Mera. Zahodne Alpe so višje, vendar je njihova osrednja gorska veriga krajša in zavita - nahajajo se v Italiji, Franciji in Švici. Vzhodne Alpe se nahajajo na območju Italije, Avstrije, Švice, Nemčije, Liechtensteina in Slovenije. Najvišji vrh zahodnih Alp je 4808 m visoki Mont Blanc, najvišja gora vzhodnih Alpah pa je Piz Bernina (4049 mnm).

Vzhodne Alpe se navadno delijo glede na litološke značilnosti (zgradba kamnin) od osrednjih delov Alp proti njihovim južnim oz. severnim verigam:

severne apneniške Alpe (od Wienerwalda do Bregenzerwalda), višina gora do 3000 mnm)
osrednje vzhodne Alpe (Avstrija, Švica); vrhovi do 4050 mnm
južne apneniške Alpe (od Lombardije do Slovenije; najvzhodnejše je Pohorje)

Zahodne Alpe so navadno razvrščene po skupinah glede na geografska dejstva:

Ligurske Alpe
Obmorske Alpe
Kotijske Alpe
Delfinske Alpe
Grajske Alpe
Alpe Chablais
Peninske Alpe
Bernske Alpe
Lepontinske Alpe
Glarnske Alpe
Appenzellske Alpe

Vzporedno z glavno gorsko verigo potekajo številne nižje, predalpske gorske verige.
Geološka delitev Alp ne razlikuje med vzhodnimi in zahodnimi. Obstaja več sistemov delitev. (Geografsko Jura ne pripada Alpam, geološko pa.)
Najvišji vrhovi Alp - štiritisočaki


ime
višina
skupina


Mont Blanc
4810 m
Grajske Alpe


Monte Rosa
4634 m
Peninske Alpe


Dom
4545 m
Peninske Alpe


Weisshorn
4505 m
Peninske Alpe


Matterhorn
4478 m
Peninske Alpe


Grand Combin
4314 m
Peninske Alpe


Finsteraarhorn
4273 m
Bernske Alpe


Aletschhorn
4192 m
Bernske Alpe


Barre des Écrins
4102 m
Delfinske Alpe


Gran Paradiso
4061 m
Grajske Alpe


Piz Bernina
4049 m
Berninski masiv


Weissmies
4023 m
Peninske Alpe


Prvi se je na vse glavne alpske štiritisočake povzpel Karl Blodig (okrog leta 1900).
Glej tudi




Pogled na Mali Dru v alpskem masivu Mont Blanc



Julijske Alpe
Kamniško-Savinjske Alpe
Karnijske Alpe
Južne apneniške Alpe
CIPRA

Zunanje povezave



Wikimedijina zbirka ponuja več predstavnostnega gradiva o temi: Alpe





Poglejte si besedo alpe v Wikislovarju, prostem slovarju.







 Ta članek o geografiji je škrbina. Pomagaj Wikipediji in ga razširi.



 


 
				Vzpostavljeno iz »http://sl.wikipedia.org/w/index.php?title=Alpe&oldid=3857786«				
Kategorije: Geografske škrbineAlpidiGorovja v EvropiAlpe 



