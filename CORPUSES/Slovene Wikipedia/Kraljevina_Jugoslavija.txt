



Kraljevina Jugoslavija
Краљевина Југославија
Kraljevina Jugoslavija





← 
1929 — 1943 (1945)
 →












Zastava
Grb





Himna
Bože pravde, Lijepa naša domovino in Naprej zastava slave









Glavno mesto
Beograd


Jeziki
srbski, hrvaški, slovenski


Vlada
ustavna monarhija


kralj


 - 
1921–34
Aleksander I. Karađorđević


 - 
1934–41 (v eksilu 1941–45)
Peter II. Karađorđević


regent



 - 
1934–41
Pavel Karađorđević


Zgodovinsko obdobje
med svetovnima vojnama


 - 
ustanovitev
1929


 - 
šestojanuarska diktatura



 - 
aprilska vojna
april, 1941


 - 
razglasitev republike
1945


Površina


 - 
1931
247.542 km²


Prebivalstvo


 - 
1931 (ocena)
13.934.038 


     Gostota
56,3 /km²)


Valuta
dinar


Kraljevina Jugoslavija je bila država, ki je nastala leta 1929 s preimenovanjem Kraljevine Srbov, Hrvatov in Slovencev. Formalno je bila ukinjena po drugi svetovni vojni, ko je ustavodajna skupščina 29. novembra 1945 razglasila ustanovitev Federativne ljudske republike Jugoslavije.
6. januarja 1929 je kralj Aleksander I. Karađorđević razveljavil ustavo, razpustil parlament in prevzel oblast. Vlada, ki jo je vodil general Živković, je bila odgovorna neposredno kralju. Značilnosti šestojanuarske diktature so bile neomejena oblast kralja in razpustitev političnih strank.


Vsebina


1 Upravna razdelitev države
2 Vsiljena ustava
3 Atentat v Marseillu
4 Cvetković-Maček
5 Trojni pakt in nemiri
6 2. svetovna vojna
7 Vojna na Slovenskem


Upravna razdelitev države
3. oktobra 1929 je bila država preimenovana v Kraljevino Jugoslavijo in razdeljena na 9 administrativnih enot, imenovanih banovina:




Banovine Kraljevine Jugoslavije



1. Dravska (sedež Ljubljana),
2. Savska (sedež Zagreb),
3. Primorska (sedež Split),
4. Vrbaška (sedež Banja Luka),
5. Zetska (sedež Cetinje),
6. Drinska (sedež Sarajevo),
7. Donavska (sedež Novi Sad),
8. Moravska (sedež Niš),
9. Vardarska (sedež Skopje).

Mesto Beograd je imelo skupaj s primestji Zemunom in Pančevim status samostojne administrativne enote (prefekture).
Meje banovin praviloma niso spoštovale zgodovinskih in narodnostnih mej; Bela krajina je tako nekaj časa spadala pod savsko banovino.
Vsiljena ustava
Septembra 1931 je kralj izdal novo (»oktroirano« ali vsiljeno, ker ni bilo parlamenta, ki bi jo lahko sprejel) ustavo, s katero je Kraljevina Jugoslavija postala ustavna dedna kraljevina z dinastijo Karađorđević na čelu. Ustava govori o enem »jugoslovanskem« narodu. Uveden je dvodomni parlament, sestavljen iz senata in poslanske zbornice. Poseben zakon je dovoljeval ustanavljanje političnih strank, ki pa niso smele delovati »na verski, plemenski ali pokrajinski osnovi«.
Atentat v Marseillu
9. oktobra 1934 so pripadniki ustaškega gibanja, ki ga je podpirala fašistična Italija, na državniškem obisku v Marseillu izvedli atentat na kralja Aleksandra. Ker prestolonaslednik Peter II. Karađorđević še ni bil polnoleten, ga je nadomeščal stric, knez Pavel Karađorđević.
Cvetković-Maček
Decembra 1938 so bile volitve, po katerih je postal predsednik vlade Dragiša Cvetković, podpredsednik pa Vladimir Maček (HSS). 26. avgusta 1939 sta podpisala sporazum, po katerem sta bili savska in primorska banovina združeni v veliko banovino Hrvaško. V tem času je nastajala tudi zamisel o banovini Sloveniji.
Trojni pakt in nemiri
Kraljevina Jugoslavija je 25. marca 1941 na Dunaju podpisala pristop k trojnemu paktu in se tako pridružila fašističnim silam. Hitler naj bi regentu Pavlu obljubil izhod na Egejsko morje in pristanišče Solun.
Dva dni kasneje 27. marca zaradi pristopa k trojnemu paktu so v Beogradu izbruhnile demonstracije. Skupina proangleško usmerjenih častnikov in meščanskih politikov, oprta na proteste jugoslovanskih narodov, je izvedla državni udar. Zrušila je kneza Pavla in za polnoletnega razglasila Petra II. kot kralja. Vodenje vlade je prevzel letalski general Dušan Simović. Tako je država dejansko izstopila iz fašističnega tabora.
2. svetovna vojna




Razkosanje Jugoslavije


6. aprila 1941 je Nemčija brez vojne napovedi napadla Kraljevino Jugoslavijo in Grčijo. S tem se je na tem ozemlju začela druga svetovna vojna, ki je trajala štiri leta. Nemška letala so začela bombardirati Beograd, vojska pa je začela izvajati operacije po načelih bliskovite vojne. Na jugoslovansko ozemlje so začele prodirati tudi italijanske in madžarske enote. Jugoslovanska vojska je kapitulirala 17. aprila, Grčija pa 21. aprila. Britanci so se iz Grčije umaknili na Kreto. 20. maja se je začel zračni desant na Kreto. Po 12 dnevih bojev so Nemci osvojili otok. Okupatorji so iz Jugoslavije odpeljali 374.000 ujetnikov, državo pa so si razdelili Nemci, Italijani, Bolgari in Madžari.
Vojna na Slovenskem
Na Slovenskem je vojna tedaj trajala le šest dni. Večjih opustošenj ni bilo. Oddelki nemške 2. armade so prodirali proti Varaždinu, Zagrebu in Karlovcu, oddelki italijanske 2. armade pa proti Ljubljani in Kočevju. Pri obrambi je imela jugoslovanska kraljeva vojska obmejne enote in 7. armado. Okoli 3.000 prostovoljcev je bilo pripravljenih se upreti.






 Ta zgodovinski članek je škrbina. Pomagaj Wikipediji in ga razširi.





 
				Vzpostavljeno iz »http://sl.wikipedia.org/w/index.php?title=Kraljevina_Jugoslavija&oldid=4068425«				
Kategorije: Bivše evropske monarhijeBivše države na BalkanuUstanovitve leta 1929Ukinitve leta 1945Zgodovinske škrbineBivše države v EvropiJugoslavijaKraljevina Jugoslavija 



