

Za druge pomene glej Otok (razločitev).




Mariborski otok, viden je most s kopnega






Otok v Križni jami, Slovenija






Blejski otok


Otok je del kopnega sveta, obdan z vodo. V širšem pomenu besede so tudi kopna, ki jih imenujemo z izrazom celina, otoki, vendar je poimenovanje »celina« za ta ozemlja tradicionalno in se jih ne obravnava kot otoke. Enotna velikostna ali drugačna meja med otokom in celino ne obstaja, čeprav je najmanjša celina (Avstralija) zares mnogo večja od največjega otoka (Grenlandije). Otočje (s tujko arhipelag) je skupina geografsko ali geološko povezanih otokov.
Ločimo dva glavna tipa otokov: kontinentalne in oceanske. Prvi ležijo na kontinentalnih policah bližnjih celin, takšni so Velika Britanija, Irska, Sumatra, Borneo idr. Oceanski otoki nimajo povezave s kontinentalnimi policami in so v veliki večini ognjeniškega izvora - takšni so na primer Havaji in Aleuti. Posebna primera oceanskih otokov sta tektonski otoki in atoli. Tektonski otoki nastanejo, kjer se je zaradi premikanja in narivanja tektonskih plošč dno dvignilo nad gladino. Atol je nekdanji vulkanski otok, okrog katerega so zrasli koralni grebeni. Otok se je počasi ugreznil pod gladino, korale pa so zrasle do gladine, zato ima atol obročasto obliko z laguno v sredini.


Vsebina


1 Največji otoki
2 Otoki v Sloveniji
3 Glej tudi
4 Zunanje povezave


Največji otoki


Glavni članek: Seznam otokov po površini.


Največji otoki in njihova površina v km²:

Grenlandija 2.175.600
Nova Gvineja 790.000
Borneo 743.330
Madagaskar 587.041
Baffinov otok 507.451
Sumatra 425.000
Sulavezi 227.654
Honšu 227.414
Velika Britanija 219.000
Viktorijin otok 217.291
Ellesmere 196.236
Južni otok (Nova Zelandija) 150.737
Java 126.700
Severni otok (Nova Zelandija) 114.050
Nova Fundlandija 108.860
Kuba 105.007
Luzon 104.688
Islandija 102.828
Mindanao 94.630
Irska 84.406
Hokaido 78.073
Sahalin 76.400
Hispaniola 74.700
Banksov otok 70.028
Šrilanka 65.268

Otoki v Sloveniji
Slovenija nima otokov v morju, na sladkih vodah pa ima nekaj manjših. Edini otok na jezerih je Blejski otok, ki leži sredi Blejskega jezera.
Na Dravi tik nad Mariborom pod istoimensko hidroelektrarno je naravni rečni otok – Mariborski otok, na njem je že od leta 1927 kopališče.
Na reki Krki sta dva umetna otoka: Otočec z gradom (pri Novem mestu), ter edini stalno naseljeni slovenski otok Kostanjevica na Krki.
Do 19. stoletja je tudi Koper ležal na otoku, ki se je pozneje povezal s kopnim. Prav tako je na otoku včasih ležala tudi Izola (Isola pomeni v italijanščini otok).
V Sloveniji je tudi podzemni otok. Nahaja se na potoku Farovščica v Križni jami.
Glej tudi

Polotok
Rt
Otok - mestni predel v Celju
Otok, Bela krajina - kraj v Beli krajini
Seznam otokov v Sloveniji
Seznam otokov na Hrvaškem
Seznam otokov v Italiji


Zunanje povezave



Wikimedijina zbirka ponuja več predstavnostnega gradiva o temi: Otok





Poglejte si besedo otok ali Otok v Wikislovarju, prostem slovarju.







 Ta članek o geografiji je škrbina. Pomagaj Wikipediji in ga razširi.





 
				Vzpostavljeno iz »http://sl.wikipedia.org/w/index.php?title=Otok&oldid=3854048«				
Kategoriji: Geografske škrbineOtoki 



