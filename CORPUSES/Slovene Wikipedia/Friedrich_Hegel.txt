


Georg Wilhelm Friedrich Hegel

Zahodna filozofija
Filozofija 19. stoletja



G.W.F. Hegel, portret (1831)


Ime
Georg Wilhelm Friedrich Hegel


Šola/tradicija
nemški idealizem, heglijanstvo


Glavna zanimanja
dialektika, logika, filozofja zgodovine, estetika, religija, ontologija, epistemologija, politologija


Pomembne ideje
absolutni idealizem, protislovje kot princip, svetovni duh




Vplivi

Heraklit, Platon, Aristotel, Spinoza, Kant, Fichte, Hölderlin, Schelling







Vplival na

Feuerbach, Bauer, Engels, Marx, Rosenzweig, Bradley, McTaggart, Lenin, Croce, Gentile, Lukács, Adorno, Sartre, Kojève, Marcuse, Deleuze, Lacan, Derrida, Žižek in še na mnogo ostalih





Georg Wilhelm Friedrich Hegel, nemški filozof, * 27. avgust 1770, Stuttgart, vojvodina Württemberg, Nemčija, † 14. november 1831, Berlin.
Hegel je eden najbolj znanih nemških filozofov. Skupaj s Fichtejem in Schellingom je bil utemeljitelj nemškega idealizma.


Vsebina


1 Splošno
2 Življenje

2.1 Otroška in študijska leta (1770–1800)
2.2 Domači učitelj v Bernu
2.3 V Frankfurtu
2.4 Bamberg (1807–1808)
2.5 Heidelberg (1816–1818)
2.6 Berlin (1818–1831)
2.7 Delitev njegovih del


3 Zunanje povezave


Splošno
Heglova filozofija od nas zahteva, da pojavne oblike resničnosti preiskujemo sistematično, ob tem pa nas poziva, da naj pri tem ne pozabimo na zgodovinski razvoj. Zgodovini Hegel namreč pripisuje osrednje mesto v svoji filozofiji. Njegova filozofija je ena najuspešnejših v novejši zgodovini filozofije. Hegel je deloval na različnih področjih. Ukvarjal se je z logiko, naravno filozofijo in filozofijo duha, kamor sodi tudi filozofija zgodovine. Po smrti Hegla je prišlo do delitve njegovih privržencev na desno in levo skupino. Desna skupina »starohegeljancev« (Eduard Gans, Karl Rosenkranz) je sledila njegovi filozofiji, leva skupina »mladohegeljancev«Besedilo za prikazhttp://de.wikipedia.org/wiki/Junghegelianer (Ludwig Feuerbach, Karl Marx Karl Marx) pa je pri filozofiji Hegla kritizirala državotvornost. Ostanki Heglove filozofije so najbolj vidni v teoriji marksizma Karla Marxa. Heglova dela so imela vpliv tudi na druge smeri na področju znanstvene teorije, npr. na sociologijo, zgodovino, teologijo, politiko, pravo in na teorijo umetnosti. Vplival je tudi na kulturo in takratno duhovno življenje. Heglova dela so delovala tudi na Sorena Kierkegaardahttp://de.wikipedia.org/wiki/S%C3%B6ren_Kierkegaard (danskega filozofa in teologa, ki je znan kot prvi eksistencialistični filozof) in na njegov eksistencializem.Eksistencializem Kasneje je bil njegov vpliv viden tudi pri Jeanu-Paulu Sartru[[1]] (francoskem eksistencialističnem filozofu). Hegel je uporabljal metodo, ki pravi, da vsi pogledi in nazori pripomorejo k boljši upodobitvi predmeta. To je pripeljalo do tega, da so se na njegova dela sklicevali tudi njegovi nasprotniki in je tako še danes. V StuttgartuStuttgart pa še vedno skrbijo za to, da spomin nanj ostaja večen. V njegovi domači hiši lahko najdemo stalno razstavo, ki priča o njegovem življenju. Njemu na čast podeljuje mesto vsake tri leta tudi mednarodno Heglovo nagrado. Obstaja pa tudi najstarejše mednarodno Heglovo združenje, ki se ukvarja z njegovo filozofijo.
Življenje
Otroška in študijska leta (1770–1800)
Georg Wilhelm Friedrich Hegel se je rodil 27. avgusta 1770 v Stuttgartu in odraščal v pietistični družini.pietizem Njegov oče, Georg Ludwig ( 1733–1799) rojen v Tübingenu, v družini duhovnikov in uradnikov je delal kot zakladnik. Heglova mati, Maria Magdalena Louisa Hegel ( dekliški priimek Fromm, 1741-1783) pa se je rodila v premožni družini v Stuttgartu. Hegel je obiskoval gimnazijo v Stuttgartu, ki se je nato preimenovala v gimnazijo Eberharda Ludwiga.Imel je veliko interesov. Začel se je zanimati za zgodovino, še posebej ga je navduševalo obdobje antike in pa arhaični jeziki. Zgodaj se je zanimal tudi za matematiko. Poznal je tudi Wolfovo filozofijo, ki je prevladovala v takratnem času. (Gre za filozofijo, ki jo je osnoval Christian Wolf. Govori o filozofskem sistemu, katerega podlaga je človeški razum.Trdil je, da mora znanost služiti v prid ljudem. Močno je vplival na Kanta). V tradicionalnih tekstih tistega časa lahko zaznamo še vpliv poznega razsvetljenstva. Leta 1788 je v Tübingenu na univerzi Eberharda Karla pričel s študijem evangeličanske teologije. Sprejet je bil tudi v Tübinger Stift, evangeličansko študentsko ustanovo, kjer so bili bodoči teologi poleg izobrazbe deležni tudi stroge vzgoje. Hegel je po dveh letih, leta 1790 magistriral na oddelku za filozofijo. Čez tri leta pa so mu podelili teološki licenciat. Hegel je veliko pridobil iz takratnih intelektualnih pogovorov s Hölderlinom in Schellingom, ki sta bila njegova sostanovalca. Hölderlin ga je navdušil nad Schillerjem in starimi Grki. Hegel je pričel psevdo- kantovsko teologijo njegovih učiteljev in predhodnikov vse bolj in bolj zavračati. Tudi Schelling je bil podobnega mnenja. Vsi pa so protestirali proti političnim in cerkvenim razmeram v državi . Osnovali so nova načela razuma in svobode. Poleti, 1792 se je Hegel udeležil revolucionarnega, domoljubnega shoda študentov, ki so v Tübingen prinesli ideje iz Francije. Člani tega študentskega združenja so z velikim zanimanjem brali francoske časopise. Hegla in Hölderlina so označili za jakobinca. Hegel naj bi bil namreč navdušen zagovornik svobode in enakosti.
Domači učitelj v Bernu
Po končanem izobraževanju na univerzi, so Heglu ponudili mesto domačega učitelja v Bernu, kjer naj bi zasebno poučeval otroke oficirja Karla Friedricha von Steigerja. Hegel je razmeroma liberalne ideje Steigerjev z veseljem sprejel. Ti so ga kmalu vpeljali v takratno socialno in politično situacijo v Bernu. Hegel je poletje preživel na posestvu Steigerjevih v Tschuggu pri Erlachu, kjer je imel možnost uporabljati tudi njihovo privatno knjižnico. Tam je preštudiral dela Montesquieuja (De l'esprit des Lois), Grotiusa, Hobbsa, Humeja, Leibniza, Lockeja, Machiavellija, Rousseauja, Shaftesburyja, Spinoze, Thukydidesa in Voltaira. S tem je pridobil široko znanje filozofije, družboslovja, politike, narodnega gospodarstva in politične ekonomije. V Bernu se je zanimal za revolucionarne politične dogodke v Franciji. Kmalu je začel simpatizirati z žirondisti, saj se je začel zavedati prekomerne brutalnosti jakobinskega terorja. Sicer pa se ni nikoli odpovedal začetnemu dojemanjemu francoske revolucije, ki je po njegovem prinesla pozitivne rezultate. Hegel je iz zgodb nove zaveze pod vplivom Lessinga in Kanta analiziral resničen pomen Kristusa in prišel do nečesa novega v krščanstvu. To je kasneje vplivalo tudi na njegov filozofski razvoj. Iz tega obdobja izhaja delo z naslovom Heglovi mladostni teološki spisi (Hegels theologische Jugendschriften, 1907), ki ga je izdal Diltheyjev učenec. Z objavo tega dela so sprožili nov val interesov za Hegla.
V Frankfurtu
V Frankfurtu mu je novo mesto domačega učitelja priskrbel Hölderlin. Delal je pri družini Johanna Noe Gogela, frankfurtskega trgovca z vinom. Hegel je v Frankfurtu nadaljeval s študijem narodnega gospodarstva in politike. Ukvarjal se je z delom Propadanje rimskega imperija (Untergang des Römischen Reiches), Edwarda Gibbonsa in s spisi Humeja in Montesquieuja. Hegel se je zanimal tudi za gospodarska in vsakodnevna politična vprašanja. Jena: začetek akademske kariere (1801–1807) Po smrti očeta, leta 1799, je Hegel podedoval skromno dediščino, ki mu je omogočila, da je lahko znova vstopil v akademske kroge. Leta 1801 je prišel v Jeno, ki je bila takrat pod vplivom Schellingove fiozofije. V spisu Razlika med filozofskima sistemoma Fichteja in Schellinga (Unterschied der Philosophischen Systeme Fichtes und Schellings, 1801) je podprl Schellinga in zavrnil Fichteja. Skupaj s Schellingom sta v letih 1802–1803 izdajala Kritični časopis filozofije (Kristische Journal der Philosophie). Ta časopis je vseboval različne filozofske članke. V enem z naslovom Misliti in vedeti (Glauben und Wissen, julij,1802) je Hegel kritiziral Kanta, Jacobija in Fichteja. Iz tega časopisa je znan še en njegov članek Znanstveno obravnavanje naravnega prava (Über die wissenschaftliche Behandlungsarten des Naturrechtes, november, 1802). Na Heglovo doktorsko nalogo z naslovom Planetne orbite ( De orbitis planetarum, 1801) je vplival Schelling s svojo naravno filozofijo. V nalogi se je ukvarjal predvsem z nebesno mehaniko Keplerja in Newtona. V zadnjem odstavku kritično kritizira Titius-Bodejev zakon. Zakon pravi, da so sorazmerne razdalje planetov od Sonca v razmerjih 4, 7, 10, 16, 28, 52, 100 in 196. Hegel namesto tega konstruira drugačno številsko zaporedje, s katerim lažje pokaže na luknjo v razdalji med Marsom in Jupitrom. Potem ko je Schelling leta 1803 zapustil Jeno, je Hegel malo bolj dodelal svoje poglede.. Naredil je povzetke iz knjig, hodil na predavanja filozofije in se ukvarjal z mineralogijo in z drugimi naravoslovnimi vedami. Leta 1804 je Hegel začel predavati o svojih lastnih teoretičnih predstavah pred tridesetimi študenti. S tem ko je poučeval druge, se je izboljšal tudi njegov lasten sistem. Vsako leto je obljubil študentom lastno knjigo o filozofiji, katere datum pa je vedno preložil. 1805 so mu podelili naslov izrednega profesorja. ( a.o.- ausserordentlich) Leta 1806 je napisal delo Fenomenologija duha ( Die Phänomenologie des Geistes, 1806, sl.1992 ) Ker so Jeno 1806 okupirale francoske enote, pod poveljstvom Napoleona, je bil Hegel prisiljen mesto zapustiti. Preden je odšel iz Jene, ga je navdušilo dejstvo, da je uspel videti Napoleona na konju. Nato je odšel v Bamberg, kjer je postal urednik bramberškega časopisa.
Bamberg (1807–1808)
Postal je glavni urednik bramberškega časopisa. Tam se je sicer kmalu znašel v konfliktu z bavarskim zakonom o tisku. Hegel je tako leta 1808 zapustil mesto in se odpravil proti Nürnbergu. Nürnberg (1808–1816) Leta 1808 je postal profesor akademske propedevtike (uvod v študij kake znanosti) in rektor gimnazije v Nürnbergu. Tam je poučeval filozofijo, germanistiko, grški jezik in kvantno matematiko. Zapiske njegovih učencev je izdal Karl Rosenkranz pod naslovom Filozofska Propedevtika (Philosophische Propädeutik, 1949). Nekajmesečne zamude plačila so filozofa pripeljale do finančnih težav. Leta 1811 se je poročil z dvajsetletno Marie von Tucher. Rodila se jima je ena hči, ki pa je kmalu po rojstvu umrla. Sledil je sin, kasneje znan profesor zgodovine. Drugi sin Hegla, Immanuel pa je postal konzistorialen predsednik brandenburške province. Kmalu po poroki je začel Hegel pisati delo Znanost logike (Wissenschaft der Logik, 1812-1816 ;sl. 1823). Kmalu zatem je pridobil naziv šolskega svetnika, s tem pa se je izboljšala tudi njegova finančna situacija.
Heidelberg (1816–1818)
Leta 1816 je postal profesor filozofije na univerzi Heidelberg. V obliki vodiča po predavanjih je prvič izšlo maja, 1817 delo Enciklopedija filozofskih znanosti (Enzyklopädie der philosophischen Wissenschaften, 1817;1999). Leta 1817 mu je prvi pruski minister kulture, Altenstein ponudil mesto na univerzi v Berlinu.
Berlin (1818–1831)
V Berlinu je bil Hegel naslednik Fichteja. Njegova predavanja so kmalu postala priljubljena, bistveno se je povečalo število ljudi na njegovih urah. Leta 1821 je izšlo njegovo zadnje končano delo Osnovne črte filozofije prava (Grundlinien der Philosophie des Rechts (1812; sl. 1998)). Poleg tega je postal tudi rektor na univerzi. Umrl je leta 1831. V javnosti sta se pojavila dva vzroka za njegovo smrt. Večina je bila mnenja, da je umrl za posledicami kolere. Mlajše raziskave pa pravijo, da je umrl zaradi kroničnih bolečin v želodcu. Pokopan je v Berlinu. Hegel je postal priljubljen posebej v času delovanja v Berlinu. Univerza v Berlinu je bila znanstveno središče tistega časa. Tudi potem ko je Hegel umrl, so njegovo delo nadaljevali hegeljanci. Medtem ko je njegovo delo močno vplivalo na družboslovne discipline, je v naravoslovnih vedah naletelo na odpor ali na ignoranco. Zaradi celostne obravnave naravnih in duhovnih fenomenov pa je Heglova naravna filozofija tudi v sodobnem času vse bolj priljubljena. Po njegovi smrti so študenti združili svoje zapiske in njegovo zapuščino ter celoto snovi izdali v knjižni obliki. V evropskih deželah so postali pozorni na Hegla šele po njegovi smrti. (V Londonu so ga pri časopisu Londoner Times omenili šele leta 1838 v neki recenziji ruskih revij).
Delitev njegovih del
Heglovo raziskovanje delimo na 14 področij, glede na kronološke in semantične dejavnike.

Zgodnji spisi (Frühe Schriften, 1971)
Kritični spisi, ki so nastali v Jeni (Jenaer kritische Schriften, 1968)
Osnutki sistema, nastali v Jeni (Jenaer Systementwürfe, 1975)
Fenomenologija duha (Phänomenologie des Geistes, 1807; sl. 1998)
Znanost logike (Logik,1832; sl.2001)
Naravna filozofija Hegla
Hegel in subjekt
Hegel in objekt


 Osnovne črte filozofije prava (Grundlinie der Philosophie des Rechts, 1820; sl. 1998) 


Filozofija svetovne zgodovine: predavanja. Uvod, um v zgodovini (Philosophie der Geschichte, 1979; sl. 1999)
Dnevnopolitični spisi
Filozofija umetnosti
Predavanja o filozofiji religije (Religionsphilosophie, 1905  ; sl. 2000)
Predavanja iz zgodovine filozofije (Geschichte der Philosophie, 1920  ; sl. 1998)
Enciklopedija filozofskih znanosti (Enzyklopädie der philosophischen Wissenschaften, 1817 ; sl. 1999)


3. SEKUNDARNA LITERATURA

Dina Emundts, Rolf-Peter Horstmann: G.W.F. Hegel. Eine Einführung. Reclam (UB 18167), Stuttgart 2002, ISBN 3-15-018167-4
Alexandre Kojève: Hegel. Eine Vergegenwärtigung seines Denkens. Suhrkamp, Frankfurt a.M. 1975, ISBN 3-518-27697-2
Georg Römpp: Hegel leicht gemacht. UTB, Stuttgart 2008, ISBN 3-412-20179-0
Thomas Sören Hoffmann: Georg Wilhelm Friedrich Hegel. Eine Propädeutik. Marix, Wiesbaden 2004, ISBN 3-937715-01-0
Turk,Primož: Arendt in Hegel: o pluralnosti in zgodovini. V: Humanistične paradigme- študentska humanistična revija, letnik 1 (2008), str.5-14
Žižek, Slavoj: Disciplina med dvema svobodama ali Norost in navada v nemškem idealizmu. V: Problemi: revija za kulturo in družbena vprašanja, letnik 47 , št.2/3 (2009), str.189-221
Kuralt, Peter: Um v zgodovini in pojem svobode pri Heglu. V: Iluzija: glasilo ( ne)moči vsebinskega mišljenja: časopis za novo teorijo, letnik 5 (2003/2004), str.100-106
Kobe,Zdravko, Princl, Jan: Fenomenologija duha: spodletela mojstrovina? spopad dveh Heglovcev. V: Iluzija: glasilo ( ne)moči vsebinskega mišljenja: časopis za novo teorijo, letnik 5 (2003/2004), str.76-89
Simoniti, Jurij: Resnica kot kreacija: Heglov pojem med sodbo in duhom, Ljubljana, 2008
Žižek, Slavoj: G.W.F.Hegel, Absolutna religija. V: Razpol: glasilo Freudovskega polja, Problemi: revija za kulturo in družbena vprašanja , št.4 (1988), str.296-302

Zunanje povezave



Wikinavedek vsebuje navedke o temi: Georg Wilhelm Friedrich Hegel





Wikimedijina zbirka ponuja več predstavnostnega gradiva o temi: Georg Wilhelm Friedrich Hegel



(v angleščini)


hegel.net - System of Science
Heglova dela na Project Gutenberg






 Ta biografski članek o filozofu je škrbina. Pomagaj Wikipediji in ga razširi.





 
				Vzpostavljeno iz »http://sl.wikipedia.org/w/index.php?title=Georg_Wilhelm_Friedrich_Hegel&oldid=3899145«				
Kategorije: Škrbine o filozofihRojeni leta 1770Umrli leta 1831Nemški filozofiIdealistiPolitični filozofiFilozofi 19. stoletjaDialektikaPredavatelji na Univerzi v HeidelberguDiplomiranci Univerze v TübingenuNemški univerzitetni učiteljiUmrli za koleroPredavatelji na Humboldtovi univerzi v Berlinu 



