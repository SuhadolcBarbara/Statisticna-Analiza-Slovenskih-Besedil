





Svastika, simbol nacizma in zastava nacistične Nemčije


Nacionalsocializem (tudi: nacionalni socializem, nacizem) je totalitaristična ideologija oz. politični sistem , ki ga nekateri vključujejo pod nadrejeni pojem fašizem, po mnenju drugih pa je bolje ločiti termina fašizem in nacizem. V Nemčiji je nacizem zastopala Nacionalsocialistična nemška delavska stranka (Nationalsozialistische Deutsche Arbeiterpartei - NSDAP) pod vodstvom Adolfa Hitlerja. NSDAP je bila v Nemčiji na oblasti v letih 1933-1945.

Tretji rajh (Das Dritte Reich) je sopomenka za Nemčijo pod nacistično diktaturo.


Vsebina


1 Stranka NSDAP in doktrina nacizma
2 Posebne enote in tajna policija
3 Koncentracijska taborišča
4 Prevzem oblasti
5 Zakonodaja
6 Nacizem in Cerkev
7 Neonacizem
8 Glej tudi
9 Zunanje povezave


Stranka NSDAP in doktrina nacizma
Za nacizem je bil značilen antisemitizem, Blut-und-Boden ideologija, rasizem (Arijci), ekspanzionizem (politična ideja o lebensraumu). Značilnosti nacizma je predstavil Adolf Hitler v svoji programski knjigi Moj boj.
Nacizem je enopartijski politični sistem, ki ga opredeljuje program NSDAP in ki ga vodi diktator , imenovan Vodja (Führer).
Za organizacijo stranke so značilni gauleiterji (vzporedno državnim organom).
Za nacizem je značilen njegov odnos do socializma, komunizma, nacionalnega, religije in do intelektualcev.
Za nacizem je značilna tudi intenzivna propaganda.
Posebne enote in tajna policija

SA - Sturm Abteilung (rjavosrajčniki), prostovoljni jurišni odredi stranke NSDAP, ustanovljeni leta 1920.


SS - Schutzstaffel, posebni odredi stranke NSDAP pod vodstvom Heinricha Himmlerja.


SD - Sicherheitsdienst, varnostna služba znotraj SS, ustanovljena 1931. Vodja je bil Richard Heidrich.


Gestapo - Geheime Staatspolizei, državna varnostna služba, od 1936 naprej podrejena Heinrichu Himmlerju


Abwehr

Koncentracijska taborišča
Koncentracijska taborišča so bila pod upravo SS.
Prevzem oblasti
Nasilen prevzem oblasti leta 1923 ni uspel.
Stranki NSDAP je uspelo leta 1933 prevzeti oblast. Adolf Hitler je postal predsednik države.
V državi se je izvedla centralizacija, ukinilo se je deželno zastopstvo (Reichsrat), stranka NSDAP je postala edina dovoljena stranka v državi, vpeljala se je vojna ekonomija.
Zakonodaja

Zakon o zaščiti ljudstva in države (februar 1933) je ukinil tiste člene ustave, ki so govorili o državljanskih svoboščinah in svobodi tiska pod pretvezo komunistične nevarnosti; v teh primerih je priznaval vsemočnost zvezne oblasti.


Zakon o javni službi (aprila 1933) je določal, da morajo Judje zapustiti vse državne in javne službe.


Zakon o ljudskih sodiščih (maj 1934) je predvideval posebna sodišča za primere izdaje in veleizdaje.


Nürnberški zakoni (september 1934) so določali, da Judje (do ¼) izgubijo državljanstvo (prepoved porok, obvezna prijavitev premoženja).

Nacizem in Cerkev
Nacizem je izvajal različne pritiske na katoliško in protestantsko Cerkev (aretacije...).
Papež je marca 1937 z okrožnico Mit brennender Sorge obsodil nacionalsocializem.
Nacizem si je prizadeval za t. i. nacionalno Cerkev.
Neonacizem
V sodobni Nemčiji je nacizem prepovedan, vendar neonacisti, ki se trudijo za njegovo oživitev, še vedno delujejo v Nemčiji in drugod po svetu.
Glej tudi

Fašizem
Totalitarizem
Tretji rajh
Schutzstaffel
Holokavst
NSDAP
Mit brennender Sorge
Weimarska republika

Zunanje povezave



 
				Vzpostavljeno iz »http://sl.wikipedia.org/w/index.php?title=Nacionalsocializem&oldid=3857130«				
Kategoriji: Politična gibanjaNacizem 



