

Seznam različnih slovenskih rekordov


Vsebina


1 Ljudje

1.1 Šport


2 Jezik
3 Zemljepis in naravne znamenitosti
4 Naravni pojavi
5 Zgradbe

5.1 Cerkve
5.2 Gradovi


6 Tehnika
7 Viri
8 Glej tudi
9 Zunanje povezave


Ljudje

Najstarejša Slovenka je bila Katarina Marinič, po domače Tinca, rojena 30. oktobra 1899 v Desklah in umrla 2. septembra 2010[1].
Najvišji Slovenec je Primož Brezec, 218 cm.[navedi vir]

Šport

Glej članek Slovenski rekordi v atletiki.

Jezik

Najstarejši ohranjen zapis v slovenščini Brižinski spomeniki, med 970 in 1039
Prve slovenske natisnjene besede so bile na nemškem letaku, stara pravda in le vkup, le vkup, uboga gmajna
Najdaljša slovenska beseda je s 26 črkami dialéktičnomaterialístičen; pridevnik s pomenom: nanašajoč se na dialektični materializem (dialéktičnomaterialístični pogled na življenje).

Zemljepis in naravne znamenitosti

Najvišja točka je vrh Triglava, 2864 mnm.
Najnižja točka je jama Kotredež v Rudniku Zagorje, - 261,10 mnm
Najdaljša reka je Sava, 990 km.
Najdaljša reka z izvirom in izlivom v Sloveniji je Krka, 111 km.
Največje jezero je Cerkniško jezero, 10,5 km dolgo in 5 km široko.
Največje stalno jezero je Bohinjsko jezero, 4350 metrov dolgo
Največja kraška jama je Postonjska jama (največja tudi v Evropi)
Najgloblje brezno je Čehi 2
Največje drevo je Nujčev hrast v Gregovcah, 8 metrov debel, 29 metrov visok, 35 metrov široka krošnja[2]
Najstarejša vinska trta (tudi na svetu) je Stara trta v Mariboru, okoli 440 let

Naravni pojavi

Najnižja izmerjena temperatura -49 °C na Komni nad Bohinjem, 9. januarja 2009.[3]
Najvišja izmerjena temperatura 40,8 °C v Cerkljah ob Krki, 8. avgusta 2013.[4]
Najhujši potres je bil 26. marca leta 1511 ob 14. uri po svetovnem času.[5]

Zgradbe

Najvišja zgradba v Sloveniji je trboveljski dimnik - 360 m visok dimnik Termoelektrarne Trbovlje (TET), ki je hkrati najvišji dimnik v Evropi.
Najvišja zgradba-poslopje je 89 metrov visoki nebotičnik Kristalna palača v ljubljanskem BTC-ju.
Najvišje stoječa zgradba je Aljažev stolp na vrhu Triglava, 2864 mnm.
Najvišje stoječa zidana stavba je Morbegna, italijanska kasarna (v ruševinah), ki se nahaja na Glavi v Zaplanji, 2520 mnm[6]
Najstarejša ohranjena zgradba v Sloveniji je kapela svetega Jurija na Svetih Gorah v vasi Zagaj, iz 9. ali 10. stoletja.[7]
Najdaljši slovenski cestni most (dolžina 1065 metrov) je viadukt Črni Kal na Avtocesti A1, ki premošča Osapsko dolino.
Najdaljši slovenski železniški most (dolg 575 metrov) je pri Težki vodi pri Novem mestu
Najdaljši železniški most na svetu z lokom iz oblikovanega kamna je Solkanski most na Bohinjski železnici - kamniti lok je dolg 85 metrov, celoten most pa 220 metrov.
Najdaljši cestni predor v Sloveniji je predor Karavanke na avtocesti A2, ki povezuje Slovenijo z Avstrijo. Dolžina predora je 7.864 metrov.
Najdaljši povsem slovenski železniški predor je Bohinjski predor s 6.327,3 metra dolžine (ob dograditvi pa 6.339 metrov) na bohinjski progi; daljši je sicer karavanški predor s 7.976 metrov dolžine, ki pa je slovensko-avstrijski predor.
Najdaljši (1.065 metrov) in najvišji (95 metrov) premostitveni objekt na slovenskem cestnem omrežju je viadukt Črni Kal, zgrajen leta 2004.

Cerkve

Najvišja cerkev je cerkev svetega Jožefa, Ljubljana, visoka 69 metrov (sicer 6. najvišja zgradba-poslopje)
Največja cerkev je cerkev svetega Mohorja in Fortunata, Gornji Grad
Najvišje ležeča cerkev je cerkev svete Uršule, Uršlja Gora, 1696 mnm.
Najvišje ležeče svetišče je kapela Marije Snežne, Kredarica, 2515 mnm.

Gradovi

Največji grad je grad Grad
Največje arkadno dvorišče ima Cistercijanski samostan Kostanjevica na Krki

Tehnika

Najstarejše kolo (tudi na svetu) je leseno kolo, najdeno na Ljubljanskem barju, 5100 do 5350 let.
Prvi avtomobil je imel Anton Codelli, Benz velo comfortable, prvič opažen 15. novembra 1898

Viri


^ SiOL.net - Umrla najstarejša Slovenka Katarina Marinič
^ http://www.kam.si/izleti/k_orjaku_ob_sotli_nujcev_hrast.html (21. avgust 2008)
^ »Slovenski rekord: 49 stopinj pod lediščem«, 24ur.com, 9.1.2009. Pridobljeno: 9.8.2013.
^ »Najbolj vroč dan, odkar v Sloveniji merimo temperaturo«, MMC RTV-SLO, 8.8.2013. Pridobljeno: 8.8.2013.
^ Potres 26. marca 1511 in njegove posledice v naših krajih. Agencija RS za okolje (21.8.2008). Pridobljeno dne 9.8.2013.
^ Hribi.net, pridobljeno 9. avgust 2013.
^ http://www.knjiznica-celje.si/raziskovalne/4200607489.pdf


Glej tudi

Seznam najvišjih zgradb v Sloveniji
Slovenski rekordi v Guinnesovi knjigi rekordov
Seznam slovenskih dvatisočakov

Zunanje povezave

Guinnessova knjiga rekordov



 
				Vzpostavljeno iz »http://sl.wikipedia.org/w/index.php?title=Seznam_slovenskih_rekordov&oldid=4082141«				
Kategoriji: SlovenijaRekordiSkrita kategorija: Članki s trditvami brez navedenega vira 



