

Bíofizika (tudi biolóška fízika) je interdisciplinarna veda, ki preučuje fizikalne vidike biologije. Raziskave v biofiziki danes zajemajo vrsto specifičnih bioloških študij, ki jim težko najdemo skupni imenovalec, kar otežuje enostavno definicijo panoge. To je tudi posledica dejstva, da je biofizika razmeroma mlada znanost. Področja, ki jih uvrščajo pod okrilje biofizike, segajo od primerjave zaporedij DNA do nevronskih mrež. Še nedavno so v biofiziko uvrščali tudi izdelavo umetnih udov in nanostroje za reguliranje bioloških funkcij, danes pa ti področji navadno obravnavamo v okviru bionike in nanotehnologije. Pričakujemo lahko, da se bo definicija tudi v prihodnje še spreminjala.


Vsebina


1 Pregled biofizike
2 Nekatera področja biofizike
3 Znani biofiziki
4 Zunanje povezave


Pregled biofizike
Biofizika na univerzah po svetu praviloma nima lastne fakultete ali oddelka. Namesto tega delujejo skupine znotraj področij biokemije, biologije, farmakologije, fizike, fiziologije, kemije, matematike, nevroznanosti in računalništva. Sledi seznam zgledov, kako se lahko različni oddelki udejstvujejo na področju biofizike. Seznam ni zaključen, niti ne pripada vsaka tematika izključno enemu samemu oddelku, saj imajo akademske institucije pri tem lastna pravila.

biokemija in kemija — biomolekulska struktura, siRNA, struktura nukleinskih kislin.
biologija in molekularna biologija — večina biofizikalnih raziskav navadno poteka na kakšnem od bioloških oddelkov. Mednje sodijo genska regulacija, dinamika posamičnih beljakovin, bioenergetika, elektrofiziologija, filogenetska drevesa, biološke strukture.
farmakologija in fiziologija — biologija kanalčkov, biomolekularne interakcije, celične membrane, poliketidi.
fizika — biomolekulska prosta energija, struktura in dinamika biomolekul, zlaganje beljakovin, stohastični procesi, dinamika površin.
matematika — modeliranje populacij, dinamika tekočin.
medicina in nevroznanosti — eksperimentalna (možganske rezine) in teorijska (računalniški modeli) obravnava nevronskih mrež, permeabilnost membran, genska terapija, razumevanje tumorjev.
računalništvo — primerjava zaporedij, nevronske mreže.

Biofizika je razvila tudi številne lastne biofizikalne metode. Nekatere metode v biofiziki so začeli raziskovalci, ki so bili po osnovni izobrazbi fiziki, danes pa večina raziskovalcev biofizikov izhaja iz drugih ved.
Nekatera področja biofizike

celična biofizika
ionski kanalčki, transmembranski receptorji in membranski transporterji
elektrofiziologija
celična membrana
mišičje in delovanje mišic
nukleinske kisline
fotobiofizika
proteini
velemolekulske združbe
spektroskopija, slikanje itd.

Znani biofiziki

Luigi Galvani, odkritelj živalske elektrike
Hermann von Helmholtz, prvi izmeril hitrost živčnih impulzov
Alan Hodgkin in Andrew Huxley, sodobno razumevanje delovanja živčnega prenosa
Georg von Békésy, raziskave ušesa in sluha
Bernard Katz, odkritelj delovanja sinaps
Maurice Wilkins & Rosalind Franklin, pionirja kristalografije DNA
Francis Crick, soodkritelj DNK in genskega zapisa
Max Perutz in John Kendrew, pionirja proteinske kristalografije

Zunanje povezave



Poglejte si besedo biofizika ali Biofizika v Wikislovarju, prostem slovarju.


Predloga:Lategorija v Zbirki

(v slovenščini)


Gradivo za predmet biofizika, Inštitut za biofiziko, Medicinska fakulteta v Ljubljani


(v angleščini)


Biophysics Textbook Online






p · p · u · zSplošna področja biologije





Znotraj biologije

Anatomija · Biologija človeka · Botanika · Celična biologija · Ekologija · Evolucijska biologija · Fiziologija · Genetika · Genomika · Histologija · Izvor življenja · Mikologija · Mikrobiologija · Paleontologija · Parazitologija · Patologija · Razvojna biologija · Taksonomija · Zoologija






Interdisciplinarna

Astrobiologija · Bioetika · Biofizika · Biogeografija · Bioinformatika · Biokemija · Bionika · Biostatistika · Metabiologija · Molekularna biologija · Morska biologija · Sociobiologija · Speleobiologija








 
				Vzpostavljeno iz »http://sl.wikipedia.org/w/index.php?title=Biofizika&oldid=4056912«				
Kategoriji: BiofizikaUporabna in interdisciplinarna fizika 



