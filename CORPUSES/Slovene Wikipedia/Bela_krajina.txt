

Za druge pomene glej Bela krajina (razločitev).




Bela krajina s Kolpo, v ozadju Gorjanci






Bela krajina v Sloveniji


Bela krajina [béla krájina ali béla krajína] je pokrajina v jugovzhodni Sloveniji. Bela krajina je pretežno kraška pokrajina med Gorjanci, Kočevskim rogom in Kolpo. Včasih jo štejemo kot del Dolenjske.[navedi vir] Na jugu jo proti Hrvaški omejuje mejna reka Kolpa, poleg nje pa tečejo še Lahinja, Dobličica in Krupa. Večji kraji in občine so Črnomelj, Metlika in Semič.


Vsebina


1 Geografija

1.1 Podnebje


2 Bela krajina kot samostojna pokrajina

2.1 Noša
2.2 Običaji


3 Zgodovina

3.1 Turški vpadi
3.2 Gospodarstvo in kmetijstvo v preteklosti

3.2.1 Lončarstvo


3.3 Infrastruktura

3.3.1 Ceste
3.3.2 Železnica


3.4 Druga svetovna vojna


4 Gospodarstvo po drugi svetovni vojni
5 Turizem

5.1 Prireditve


6 Narava in okoljevarstvo

6.1 Črni močeril


7 Regionalna politika

7.1 Gospodarsko zaostajanje pokrajine
7.2 Gospodarska kriza
7.3 Romska skupnost


8 Kultura in društva
9 Znani Belokranjci
10 Galerija
11 Sklici in viri
12 Glej tudi
13 Zunanje povezave


Geografija




Steljnik, belokranjska naravna značilnost


Pokrajina je značilno kraška, prepoznavna po steljnikih in brezah. Belo krajino označujemo kot kraški ravnik. Poleg Gorjancev na severu ga obrobljate Kočevski rog na zahodu ter reka Kolpa na jugu in vzhodu. Najvišji hrib Gorjancev je Trdinov vrh (1178 m).
Podnebje
Podnebje je zmerno celinsko.
Bela krajina kot samostojna pokrajina





Ta članek potrebuje čiščenje. Pri urejanju upoštevaj pravila slogovnega priročnika. Razlog za to je: jezikovne napake. Prosimo, da nam pomagaš izboljšati ta članek. 


Nekateri geografi uvrščajo Belo krajino kot del Dolenjske. V vse večjem številu na podlagi družbeno geografskega in zgodovinskega razvoja temu nasprotujejo Belokranjci,[1] [2] [3][4] ker jih razlikuje podnebje, zgodovina in etnično mešano prebivalstvo od Dolenjske, kar se izraža v posebni narodni nošiSlike, glasbi (tamburice), plesu (kolo)Vuzemski ponedeljek, običajih (npr. Zeleni Jurij) in narečjih (npr. Vuzem = Velika noč) od Dolenjske.
Noša
Za Belo krajino je značilna bela narodna noša iz tkanega bombažnegaplatna vse bolj redko lanu. Noša močno odstopa od tradicionalnih narodnih noš drugih pokrajin, saj so oblačila v celoti bele barve (prvotna narodna noša je bila bela in ni vsebovala dela oblačila ali nakita kakršnekoli druge barve (kot je na primer vsem znana rdeča)). Dodatki: pasovi, trakovi, nogavice (ženska noša), nakit robci so obarvani. Moški imajo ob širokih pasovih široke črne klobuke, žene bele peče.
Običaji
Zelo znan belokranjski lik, ki odganja zimo in oznanja pomlad, je Zeleni Jurij.[1] Tudi on nosi narodno nošo, le da ima čez nošo še obleko iz brezovih vej.Zeleni Jurij v državnem zboruEna izmed značilnosti pokrajine je tudi ples belokranjsko kolo, ki ga plešejo brez inštrumentalne spremljave.
Zgodovina
Turški vpadi
Prvi turški vpadi na slovensko ozemlje so potekali 9. oktobra 1408 v Beli krajini. Turki so prišli iz Bosne in edini, ki je poročal o napadu, je bil znameniti Janez Vajkard Valvasor leta 1689. Konjeniki so izropali okolico Metlike, pobili ljudi, vse drugo pa požgali. Niso pa zavzeli mesta Metlika oz. Črnomelj, ker so mesta varovale naravne (reke) in umetne utrdbe (gradovi). Bela krajina je takrat pripadla tako imenovani Vojni krajini. Senjski knez Nikola Frankopan je bil njen vladar.[5] Na to obdobje spominjajo številni gradovi: grad Gradac, grad Metlika oz. ostanki gradov, naprimer grad Pobrežje. Šokcev dvor v Žuničih (v bližini Adlešič) je kulturni spomenik in primer utrjene kmetije iz teh časov.[6]
Gospodarstvo in kmetijstvo v preteklosti
Lončarstvo
V več krajih v Beli krajini (npr. v Gradacu pri Grafovih, na Griču nad Dobličami) so izdelovali glineno posodo ki je nekdaj slovela kot izjemno kakovostna. Posoda se je prodajala v Beli krajini in »izvažala« na Dolenjsko (Novo mesto) in sosednjo Hrvaško (Karlovec).
Grički lonci so bili nekaj posebnega, ker so vsebovali 30 odstotkov kalcita. Podobno glino so za lončarstvu uporabljali le še v enem kraju v Bosni in enem v Španiji. Glina je bila iz Kanižarice, kalcit pa iz rudnika nad Gričem. [7]
Infrastruktura
Ceste
Cestne povezave so preko prelazov Vahta (615 m) in Brezovica (588 m).
Železnica
Prihod prvega vlaka v Metliko je bil 25. maja 1914.[8] Zadnja postiljonska pošta je peljala čez Gorjance 27. maja 1914.[9] Danes je Bela krajina z ostalo Slovenijo in sosedno Hrvaško povezana z železniško progo Novo mesto - Semič - Črnomelj - Metlika - Karlovec.
Opuščena gozdna železnica Črnomelj - Adlešiči je bila prometna pot za prevoz lesa iz gozdov Veliko bukovje, ki ležijo med Adlešiči in Tribučami do železniške postaje v Črnomlju v Beli krajini.
Druga svetovna vojna
Med drugo svetovno vojno je bila Bela krajina večino časa svobodno partizansko ozemlje. Pri kraju Otok je bilo tudi letališče, od koder so zavezniki v južno Italijo vozili ranjence in dovažali pomoč. V Črnomlju je bilo med drugo svetovno vojno prvo zasedanje Slovenskega narodnosvobodilnega sveta. Zasedanje predstavlja temelj slovenske državnosti.[10]
Prvi partizanski pevski zbor je bil ustanovljen spomladi leta 1944 v vasi Planina pod Mirno goro. Bil je imenovan "Invalidski zbor" oz. "Pojoča četa". V njem je sodelovalo 80 partizanov.[11]
Gospodarstvo po drugi svetovni vojni

Rudnik rjavega premoga v Kanižarici v zapiranju
tekstilna tovarna Beti v Metliki [2]
tekstilna tovarna Komet [3] v Metliki
bivša tovarna kompresorjev Danfoss v Črnomlju
livarna ulitkov sive litine Livar (bivši Belt) v Črnomlju [4]
tovarna Iskra Iskra MIS (Merilni instrumenti in stikala) (bivša Iskra kondenzatorji d.d.) v Semiču[12]
tovarna kopalniške opreme Kolpa [5] v Rosalnicah
Bivše podjetje marmelad in sokov Belsad v Črnomlju

Turizem
Turistična ponudba se je začela počasi razvijati v zadnjih letih. V letu 2010 naprimer se namerava RIC Bela krajina prijaviti na razpis ministrstva za gospodarstvo za promocijo turizma.[13]
Prvi uspehi se vidijo v tem, da so tudi že posamezni avstrijski turistični ponudniki vzeli leta 2009 Belo krajino v svoj izletniški program. [6]

Zavod Krajinski park Kolpa
Regijska mreža tematskih poti [7] Heritage trails net
TIC Metlika Turistično informativni center Metlika [8]
RIC Bela krajina Razvojno informacijski center Bela krajina

Slovenskim zaščitenim proizvodom na evropskem nivoju (zajamčena tradicionalna posebnost) se je pred kratkim pridružila tudi belokranjska pogača.[14], [9]
V Beli krajini je čebelarstvo zelo razvito.
Bela krajina je posebno znana po lanenem platnu, ki ga uporabljajo za nošo.
Občine in krajani so začeli dojemati, da bo samo z obnovo in revitalizacijo mestnih jeder in znamenitosti mogoče privabiti turiste v to obrobno pokrajino. Primeri so gradaški grad v občini Metlika ali pa staro mestno jedro v Črnomlju oz. Flekov mlin v Črnomlju.[15]
Prireditve

Vigred je tradicionalna turistično vinarska oz. kulturna prireditev, ki se v Metliki odvija tri dni na treh trgih v starem mestnem jedru v mesecu maju.
Jurjevanje je najstarejši folklorni festival v Sloveniji, ki poteka v mesecu juniju.
Metliške zimske kratkočasnice v hotelu Metlika (samo pozimi)
Pridi zvečer na grad (Metlika). Kulturno-zabavne prireditve kot npr. gledališke igre, glasba itd. (samo poleti).
Kmečke žene iz Adlešičev imajo več prireditev na leto, na katerih kažejo stare običaje in ročna dela.
ZIK Črnomelj (Zavod za izobraževanje in kulturo) je s partnerjema Krajinski park Kolpa in RIC Bela krajina začel projekt, imenovan Vseživljenjsko učenje za razvoj podeželja. Projekt sofiniacirajo Evropski socialni sklad in ministrstvo za šolstvo in šport. Projekt bo zaključen avgusta leta 2010. Namen projekta je naučiti pridelati lan.[16]

Narava in okoljevarstvo
Evropska unija sofinancira dva okoljevarstvena projekta in s tem pospešuje tudi čezmejno sodelovanje med Slovenijo in Hrvaško.[10]
Vse tri belokranjske občine sodelujejo v programu Curs Colapis s Krajinskim parku, s turističnim društvom Damelj in s hrvaškimi občinami Žakanje, Kamanje in Netretič. Projekt naj bi uredil plovni režim na reki Kolpi.[17]
Belokranjske občine sodelujejo tudi v programu Izvori življenja, ki naj bi uredil in obnovil kale, ribnike in izvire.[17]
Kamnolomi nad Semičem na območju Blatnika, Vrčic in Srednje vasi so sporni, ker ogrožajo tamkajšne vodne vire, na katerih temelji bodoča oskrba Bele krajine s pitno vodo.[18]
Veliko kritike je glede bioplinske elektrarne v Črnomlju in smradu od gnojevke ki naj bi vsebovala težke kovine.Crnomaljska županja je zahtevala pripravo okrogle mize glede tematike smradu od ministra za kmetijstvo Franca Bogoviča[19]
Črni močeril
Podvrsto znane človeške ribice, črnega močerila, so leta 1986 odkrili v bližini izvira Jelševniščice v naselju Jelševnik. [20]
Regionalna politika
Gospodarsko zaostajanje pokrajine
Leta 2009 se je začela intenzivna javna razprava glede gospodarskega zaostajanja pokrajine v primerjavi z drugimi pokrajinami v Sloveniji.
Kot predpogoj za gospodarski razvoj pokrajine je nujna boljša povezava z Dolenjsko (Novo mesto) in naprej do slovenskega avtocestnega križa, s čimer se strinjajo vse tri belokranjske občine. To pomeni izboljšati cestno povezavo čez Gorjance (vzhodna varianta) ali pa proti Dolenjskim Toplicam (obnova tako imenovane partizanske magistrale, Soteska/Dolenjska-Ćrnomelj/Bela krajina) oz. graditev predora pod Gorjanci.[21] Zato občine zahtevajo, da se začne z gradnjo tako imenovane tretje razvojne osi najpozneje leta 2013. Belokranjske občine in Novo mesto so se o trasi že uskladile. Odgovorni prometni minister Patrick Vlačič oz. finančni minister Franc Križanič pa trdita, da za gradnjo cest denarja ni.[22] Čeprav so se belokranjske občine z Novim mestom baje uskladile glede trase tretje razvojne osi je točna trasa kritično obravnavana v pismih bralcev v časopisih.[23][24] Posebno obnova partizanske magistrale se polemično obravnava v časopisih. Nekateri celo grozijo z zaporo, da bi na ta način izsilili obnovo ceste. V semiški občini so v ta namen ustanovili civilno iniciativo.[25]
Poleg boljše cestne in železniške povezave se zahteva tudi izboljšanje drugih infrastrukturnih objektov, kot naprimer edinega obstoječega električnega daljnovoda čez Gorjance.
Vse tri občine zahtevajo od vlade posebni razvojni zakon za Belo krajino po vzorcu razvojnega zakona za Prekmurje.[26][27] Tudi v pismih, ki so bila poslana vladi RS, poskušajo pridobiti podporo za razvoj Bele krajine. Državni poslanci so celo vložili predlog amandmaja k sklepu o pripravi novega Zakona o spodbujanju skladnega regionalnega razvoja[28] Vlada RS je to zahtevo odločno zavrnila, čeprav ga je komisija za lokalno samoupravo državnega sveta podprla in ga zahteva do leta 2015.[29]
Na raznih srečanj gospodarstvenikov se zahteva veečjo oskrbo s elektriko za tovarne in nižje davke da bi se lažje razvijala podjetja na tem območju Slovenije.[30],[31]

Gospodarska kriza
Posledice svetovne gospodarske krize se poznajo tudi v Beli krajini. Brezposelnost je dosegla 15% (oktober 2011)[32]. O možnostih zaposlovanja mladih v pokrajini in razlogih za slabe zaposlitvene možnosti mladih izobražencev je bila pripravljena okrogla miza v začetku leta 2010 v Črnomlju. Vabil je občinski odbor Slovenske demokratkske mladine Črnomelj. Udeležili so se je predstavniki nekaterih lokalnih industrijskih podjetij, deloma predstavniki občin in dva državna poslanca.[33],[11]
Slovenski predsednik Danilo Türk je januarja 2010 obiskal Belo krajino. Pozval je k enotnosti Belokranjcev, da bi lahko uresničili načrte.[34] Vlada Republike Slovenije je potem v začetku februarja leta 2010 obiskala pokrajino. Obisk vlade je bil v Beli krajini sicer zelo odmeven, ampak deležen tudi številnih kritik, ker vlada ni prinesla s seboj nobene konkretne pomoči.[35]
Iskanje izhodov iz krize se vidi tudi v časopisnih člankih z različnih področjih. Na področju vinogradništva na primer zahteva belokranjski strokovnjak dr. Julij Nemanič izboljšanje kakovosti vin po nemškem modelu. Predlaga drugačno organiziranost vinskih kleti in boljše sodelovanje med vinskimi kletmi in kmetijami.[36]
Občine poskušajo sofinancirati več projektov z denarjem iz skladov Evropske unije. To so naprimer obnova tako imenovane stavbe Konzum v starem mestnem jedru v Metliki ali pa dom za invalide, ribnik in prostore za Godbo na pihala v Črnomlju.[37] Vendar na žalost občine vedno ne uspejo dobiti denarnih sredstev od EU kot v primeru metliškega Konzuma. Bivša poslovna stavba naj bi postala novi dom za Ljudsko knjižnico, mestno godbo, metliško izpostavo Javnega sklada za kulturne dejavnosti, društvo Pridi zvečer na grad, Center vseživljenjskega učenja Novo mesto in druga metliška kulturna društva. Razlogi za zavrnitev prošnje oz. vloge v vrednosti 2.358.000 evrov niso točno znani.[38]
Na obisku pokrajine februarja 2010 je vlada RS pozvala občine naj pripravijo konkretne predloge za razvojne projekte do naslednjega srečanja v mesecu maju. Na žalost predstavniki občin niso bili zmožni tega izpeljati.[39] Prebivalstvo in medije so spremljali obisk vlade precej kritično in zadržano. Program obiska je bil objavljen v zadnjem trenutko. Precej kritike je bilo izrečeno ker je vlada obvestila predstavnike sedme sile v zadnjem trenutko o okvirnem programu in zato ker predstavniki medijev niso smeli spremljati ministrske ekipe ko so obiskali tovarne.[40]Sredi meseca marca 2010 so predlagali le naslednje splošne predloge:
2. Kmetijstvo – preprečevanje zaraščanja kmetijskih zemljišč in pridelava zdrave hrane;
3. Energetika – zagotovitev zadostne oskrbe z električno energijo in podpora projektom zelene energije;
4. Turizem – razvoj in promocija obkolpskega in termalnega turizma, letališče Prilozje, smučišče Bela.
Romska skupnost
Politika počasi poskuša izboljšati integracijo romov v družbo.
Kultura in društva

KUD Artoteka v Črnomlju
Bivša cerkev Sv. Duh v Črnomlju nudi razstavne prostore

Znani Belokranjci

Oton Župančič, pesnik in dramatik
Alojzij Gangl, kipar
Engelbert Gangl
Lojze Krakar
Janko Lavrin
Juro Adlešič
Dušan Plut, politik stranke Zelenih Slovenije v času osamosvojitve; danes profesor na ljubljanski Filozofski fakulteti
Violeta Tomič, igralka
Maja Weiss, režiserka
Marjan Jerman, novinar
Fanika Požek, pisateljica besedil[41]
Miran Jarc, pesnik in pisatelj
Janez Mihael Žagar, zdravnik in naravoslovec (1732-1813)
Toni Gašperič, slovenski humorist in voditelj radijskih kvizov
Žana Povše, slovenska pevka zabavne glasbe
Sabina Povše, slovenska operna pevka in dopisnica iz tujine, sestra Žane Povše
Ivanka Kraševec, slovenska pevka zabavne glasbe in TV voditeljica
Andrej Bajuk, slovenski politik in pisatelj

Galerija







Ankin his nad Črnomljem









Polje v bližini Črnomlja









Bela Krajina s Semiča









Gradaški grad









Slap in malenca na Kolpi pri Gribljah









Štorklje v Beli krajini









Izvir Krupe









Črnomelj, mestno jedro




Sklici in viri


^ "Belokranjci nočejo biti Dolenjci - Je ime pomembno ali ne?" M. Bezek-Jakše, Dolenjski list, št. 51, str. 8, 23.12.2010
^ "Belokranjci nočejo postati Dolenjci", Dragana Stanković, Dnevnik, 2.12.2010
^ "Belokranjci odločni: "Nismo in ne bomo Dolenjci!", M. Bezek-Jakše, Dolenjski list, 16.12.2010
^ Članek v Dolenjskemu listu
^ 1408 Prišli so turki za njimi uskoki, katalog razstave v Belokranjskem muzeju Metlika, stran 14, Belokranjska dediščina 4, 2008
^ R. Vlašič, Šokcev dvor privablja, Dolensjki list, 1.10.2009
^ Ne le glina, ampak tudi kalcit, M. Bezek-Jakše, Dolenjski list, str. 13, 8.9.2011
^ Pomlad je obet plodne jeseni, Tone Jakše, Dolenjski list, 10. september 2009, stran 22
^ Čar muzejske kresne noči, Tone Jakše, Dolenjski list, 16. julij 2009, stran 20
^ Pogled naprej in v zgodovino, Dolenjski list, stran 8, Novo mesto, 21.02.2008
^ Rasto Božič, "Živ spomin na partizansko petje", Dolenjski list, 3.5.2012, str. 18
^ Iskre Kondenzatorji ni več, DELO, torek, 3. avgust 2010, stran 15
^ Storili bomo vse, da dobimo denar, M. Bezek-Jakše, Dolenjski list, 7.1.2010, str. 9
^ Kmalu tudi belokranjska pogača, M. L.-S., Dolenjski list, 21.1.2010, str. 15
^ Mlin-Črnomaljski drobir, Dolenjski list, 28.1.2010, str. 8
^ Da lan ne bi zašel v pozabo, M- Bezek-Jakše, Dolenjski list, 28.1.2010, str. 8
^ 17,0 17,1 Ob Kolpi z roko v roki, M. Bezek-Jakše, Dolenjski list, 17.12.2009, str. 8
^ Kamnolomi nevarni za vodne vire?, M.-B.-J., Dolenjski list, 24.12.2009, str. 9
^ Črnomaljci se bojijo smradu, M. B.-J., Dolenjski list, str. 9, 5.7.2012
^ Vas, kjer je doma črni močeril, M. Bezek-Jakše, Živa-priloga Dolenjskega lista, december 2009, str. 35
^ Belokranjci za gradnjo predora pod Gorjanci, M.K., Dolenjski list, 14.3.2010, spletna izdaja
^ Bela krajina in Novo mesto sta se uskladila o cesti tretje razvojne osi, Milovan Dimitrič, Delo, 27.2.2010, str. 4
^ Zdaj je pregled, umestitev šele sledi, Jože Konda, Popravki in odgovori, Dolenjski list, 21.1.2010
^ Zdaj je pregled, umestitev šele sledi, Tone Jakše, Popravki in odgovori, Dolenjski list, 21.1.2010
^ Z zaporo dosegli obnovo, M.B.-J., Dolenjski list, 28.1.2010, str. 8
^ Bo konec strpnosti Belokranjcev?, M. Bezek-Jakše, Dolenjski list, 17.12.2009, str. 8
^ O razvoju Bele krajine, M. Bezek-Jakše, Dolenjski list, 17.12.2009, str. 8
^ SNS in SLS za podporo razvoju Bele krajine, M.B.-J., Dolenjski list, 28.1.2010, str.3
^ Brez jasne perspektive ne gre več, D. Rustja, Dolenjski list, 14.1.2010
^ Manj razviti zahtevajo več ugodnosti, M. Bezek-Jakše, Dolenjski list, 27.10.2011, str. 3
^ Ne le problemi, ampak tudi uspehi, M. Bezek-Jakše, Dolenjski list, 27.10.2011, str. 14
^ Zaposlovanje po belokranjsko-Preveč ali premalo delavcev?, Komentar M. Bezek-Jakše, Dolensjki list, 27.10.2011, str. 3
^ Služba in plača nista kar samoumevni, Mirjam Bezek-Jakše, Dolenjski list, 18.2.2010, stran 14
^ (Ne)enotnost-Semiške tropine, Dolenjski list, 28.1.2010, str. 9
^ Halo, tukaj bralec Dolenjca, Milan B. iz okolice Metlike, Dolenjski list, 18.2.2010, str. 36
^ Pot do kakovosti, dr. Julij Nemanič, En hribček bom kupil, Dolenjski list, 18.2.201, str. 17
^ Naložbe z denarjem EU niso potrata, M. Bezek-Jakše, Dolenjski list, 24.12.2009, str. 8
^ So Metličani žrtve površnosti, M.B.-J., Dolenjski list, 28.1.2010, str.8
^ http://www.dolenjskilist.si/2010/03/14/25985/novice/bela_krajina/Belokranjci_za_gradnjo_predora_pod_Gorjanci_v_letu_2012/
^ Nič protestov niti aleluje, M. Bezek-Jakše, Dolenjski list, 11.2.2010, str. 8
^ Portret tedna: Fanika Požek, Dolenjski list, st. 30, 20.2.2008


Glej tudi

Vinorodni okoliš Bela krajina
Belokranjska pramenka
Belokranjska pogača

Zunanje povezave

http://www.belakrajina.si
eBelakrajina.si - novice iz Bele krajine in okolice
Kukavičevke - Orhideje Bele krajine
http://www2.arnes.si/~ssnmcrnom5/bela/indexs.htm
http://www.matkurja.com/projects/wine/regions/posavje/bela-krajina.html
Jurjevanje - najstarejši folklorni festival v Sloveniji






p · p · u · z Regionalizacija Slovenije





Alpska makroregija

Julijske Alpe · Cerkljansko hribovje · Škofjeloško hribovje · Polhograjsko hribovje · Rovtarsko hribovje · Savska ravan · Zahodne Karavanke · Kamniško-Savinjske Alpe · Vzhodne Karavanke · Velenjsko hribovje · Konjiško hribovje · Strojna · Kozjak · Pohorje · Ložniško gričevje · Hudinjsko gričevje · Savinjska ravan · Posavsko hribovje






Mediteranska makroregija

Goriška brda · Vipavska dolina · Kras · Brkini · Dolina reke Reke · Pogorski Kras · Čičarija · Podgrajsko podolje · Koprska brda · Tržaški zaliv






Dinarska makroregija

Kambreško · Banjšice · Trnovski gozd · Nanos · Hrušica · Javornik · Snežnik · Idrijsko hribovje · Notranjsko podolje · Pivško podolje · Vremščica · Ljubljansko barje · Krimsko hribovje · Menišija · Bloke · Velika gora · Stojna · Goteniška gora · Ribniško-Kočevsko podolje · Mala gora · Kočevski rog · Poljanska gora · Velikolaščanska pokrajina · Dolenjsko podolje · Suha krajina · Dobrepolje · Bela krajina · Gorjanci · Raduljsko hribovje · Novomeška pokrajina






Panonska makroregija

Goričko · Lendavske gorice · Murska ravan · Slovenske gorice · Dravska ravan · Dravinjske gorice · Haloze · Macelj · Voglajnsko · Zgornjesotelsko gričevje · Srednjesotelsko gričevje · Krško gričevje · Senovsko gričevje · Bizeljsko gričevje · Krška ravan






Geografija · Geografija Slovenije · Geografija v Sloveniji







 
				Vzpostavljeno iz »http://sl.wikipedia.org/w/index.php?title=Bela_krajina&oldid=4076272«				
Kategoriji: Panonska SlovenijaBela krajinaSkrite kategorije: Članki s trditvami brez navedenega viraČlanki, ki so potrebni čiščenjaČlanki, ki so potrebni čiščenja s parametrom razlog 



