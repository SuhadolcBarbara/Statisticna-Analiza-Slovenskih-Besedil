





Gasilci v akciji






Ameriški gasilci pri urjenju v Letalski bazi Shaw


Gasilec je psihofizično sposoben in ustrezno izurjen človek, katerega naloga je gasiti požare in pomagati ob naravnih in drugih nesrečah.
Gasilci se v Sloveniji se ločijo na prostovoljne in poklicne. Naloga obojih je požarna zaščita in reševanje. Slovenski prostovoljni gasilci so združeni pod okriljem Gasilske zveze Slovenije, poklicni gasilci pa v Združenje slovenskih poklicnih gasilcev.
Prostovoljni gasilci
Prostovoljni gasilci so organizirani kot prostovoljna gasilska društva (PGD) in prostovoljna industrijska gasilna društva (PIGD), ki so namenjena predvsem gašenju v tovarnah in drugih industrijskih objektih, kjer obstaja velika nevarnost požarov in drugih nesreč (npr. naftna industrija, kemijska industrija, itd). Prostovoljna gasilska društva se združujejo v gasilske zveze ( na nivoju ene ali več občin), gasilske zveze pa v t.i. regijske svete. V prostovoljnih društvih se vzgaja tudi mladino. Od 7-11 let so pionirji, od 11-16 mladinci in 16-18 pripravniki. Po novem zakonu o gasilstvu lahko z dopolnjenim 16. letom starosti mladinci opravijo osnovni tečaj in tako postanejo gasilski pripraviki. Pripravniki lahko tudi sodelujejo v intervencijah, ampak le v spremstvu mentorja, ki mu ga določi njegova gasilska enota. Veterani so člani, ki jih štejejo več kot 55 let (ženske) oz. 63 let (moški), ki ne opravljajo več operativnega dela, temveč izvajajo le še naloge na organitzacijskem, preventivnem in vzgojnem področju.
Izobraževanje gasilcev poteka na nivoju gasilskih društev (izobraževanje podmladka, osnovni tečaj za gasilca), gasilskih zvez in Gasilske zveze Slovenije. Osrednji center je Izobraževalni center za zaščito in reševanje (ICZR) na Igu, s podenotama v Pekrah in Sežani, v katerih se šolajo tako prostovoljni, kot poklicni gasilci.
Članov prostovoljskih gasilskih društev je okoli 123.000, od tega je aktivnih gasilcev okoli 60.000 (vseh članov prostovoljnega gasilstva 133.000) [1]. Poklicnih gasilcev je okoli 860 [2].
V Sloveniji je v primerjavi z drugimi deželami prostovoljno gasilstvo zelo razvito [3]. Prostovoljna gasilska društva so na podeželju dostikrat hrbtenica družabnega življenja in sosedske pomoči.

Glej tudi

Gasilska oprema
Padalski gasilec

Viri in zunanje povezave

^ Skrb za načrtno kadrovanje in delo z mladimi Pogovor s predsednikom Gasilske zveze Slovenije Antonom Korenom, Slovenska vojska 2009, št. 2 pridobljeno 18.7.2009
^ Združenje slovenskih poklicnih gasilcev, predstavitev februar 2009, pridobljeno 18.7.2009
^ fr-Wiki Primerjalna preglednica števila vseh gasilcev in na 100.000 prebivalcev


Oddaja Polnočni klub - Gasilci na RTV Slovenija





Wikimedijina zbirka ponuja več predstavnostnega gradiva o temi: Gasilec





Poglejte si besedo gasilec ali Gasilec v Wikislovarju, prostem slovarju.








 Ta članek o poklicu je škrbina. Pomagaj Wikipediji in ga razširi.





 
				Vzpostavljeno iz »http://sl.wikipedia.org/w/index.php?title=Gasilec&oldid=3855541«				
Kategoriji: Škrbine o poklicihGasilstvo 



