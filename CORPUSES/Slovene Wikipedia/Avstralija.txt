



Australia
Commonwealth of Australia

















Himna: »Advance Australia Fair«[1]










Glavno mesto
Canberra


Največje mesto
Sydney


Uradni jeziki
nima[2]


Nacionalni jezik
angleščina (de facto)[2]


Demonim
Avstralec,
Aussie[3][4] Ozzie[5][6] (pogovorno)


Upravljanje
Federalna parlamentarna demokracija in ustavna monarhija


 - 
Kraljica
Elizabeta II.


 - 
Generalni guverner
Quentin Bryce


 - 
Predsednik vlade
Julia Gillard


Neodvisnost
od Združenega kraljestva 


 - 
Ustavni akt:
1. januar 1901 


 - 
Westminstrski statut:
11. december 1931 


 - 
Akt o Avstraliji:
3. marec 1986 


Površina


 - 
skupaj:
7,617,930 km² (6.) 


 - 
voda (%):
1


Prebivalstvo


 - 
ocena 2013:
23.809.845[7] (51.)


 - 
štetje 2006:
19.855.288[8] 


 - 
gostota:
2,833/km² (232.)


BDP (PKM)
ocena 2009


 - 
skupaj:
851,170 milijarde USD[9] 


 - 
na prebivalca:
38.910 USD[9] 


BDP (nominalno)
ocena 2010


 - 
skupaj:
1,193 bilijona USD[9] 


 - 
na prebivalca:
53.862 USD[9] 


HDI (2008)
 0,937[10] (zelo visok) (2.)


Valuta
avstralski dolar (AUD)


Časovni pas
različni (UTC+8 do +10,5)


 - 
poletni (DST):
različni (UTC+8 to +11,5)


Vrhnja domena (TLD)
.au


Klicna koda
+61


Avstralija je tako ime najmanjše celine na svetu, kot tudi kratko ime države Avstralska zveza.
Avstralska zveza (angleško Commonwealth of Australia) je po površini šesta največja država na svetu in edina, ki v celoti zavzema kakšno celino, in največja v Avstralaziji. Na severu so prek morja Indonezija, Papua Nova Gvineja in Vzhodni Timor, na jugovzhodu pa Nova Zelandija. Ime Avstralija izhaja iz latinske fraze terra australis incognita, ki pomeni neznana južna dežela (glej Terra Australis).


Vsebina


1 Gospodarstvo
2 Geografija

2.1 Površina
2.2 Podnebje
2.3 Države in teritoriji

2.3.1 Države
2.3.2 Zemeljski teritoriji
2.3.3 Zunanji teritoriji




3 Zgodovina
4 Prebivalstvo

4.1 Avstralski domačini


5 Kultura

5.1 Šolstvo
5.2 Šport


6 Rastlinstvo in živalstvo

6.1 Rastlinstvo
6.2 Živalstvo

6.2.1 Plazilci
6.2.2 Ptice




7 Znamenitosti

7.1 Kulturne znamenitosti

7.1.1 Najvišje zgradbe v Avstraliji


7.2 Naravne znamenitosti


8 Opombe in Sklici
9 Viri
10 Glej tudi
11 Zunanje povezave


Gospodarstvo
Državna valuta je avstralski dolar. Avstralija je ena izmed gospodarskih velesil sveta, vendar pa je po sami zasnovi svojega gospodarstva med velesilami edinstvena. Več kot 60 % vsega njenega izvoza namreč predstavljajo kmetijski izdelki in surovine.
Dandanes sta rudarstvo in energetika pri izvozu pomembnejša od kmetijstva, vendar pa so velikega pomena tudi nekateri kmetijski izdelki, še posebej volna (v Avstraliji je okoli 170 milijonov ovac) in govedina. Avstralija je v svetu na prvem mestu po pridelavi boksita, svinca in diamantov, na drugem mestu po pridelavi železa, cinku in uranu in na tretjem mestu po pridelavi zlata in srebra. Avstralija je domače gospodarstvo dolgo časa ščitila z visokimi carinami za tuje izdelke, po odpravi le-teh pa na njihov trg vedno bolj vdirajo izdelki »Malih azijskih tigrov«.
Najpomembnejši trgovski partner je Japonska. Avstralci izvaža surovino za izdelavo aluminija boksit in mlečne ter mesne izdelke.
Geografija




Satelitska slika Avstralije


Površina
Avstralija je najbolj ravna celina na svetu; najvišja točka je Mount Kosciusko, visok 2228 m, v Novem Južnem Walesu.
Podnebje
Na severu je podnebje savansko V osrednjem in zahodnem delu celine je podnebje puščavsko zaradi česar rastja ni veliko, izjema je evkalipt. Na skrajnem jugu je podnebje sredozemsko, rastje je tipično mediteransko (pogoste oljke, agrumi, ipd). Na vzhodu je podnebje pretežno celinsko, zaradi česar uspeva travniško rastlinstvo.
Države in teritoriji
Australijo sestavlja šest držav, dva večja zemeljska teritorija in več manjših teritorijev. (Seznam držav z glavnimi mesti in teritoriji)
Države

 Novi Južni Wales (NSW) (Sydney)
 Viktorija (VIC) (Melbourne)
 Queensland (QLD) (Brisbane)
 Južna Avstralija (SA) (Adelaide)
 Zahodna Avstralija (WA) (Perth)
 Tasmanija (TAS) (Hobart)

Zemeljski teritoriji

 Avstralski glavni teritorij (ACT) (Canberra)
 Severni teritorij (NT) (Darwin)
 Jervisov zaliv

Zunanji teritoriji

 Ashmorovi in Cartierovi otoki
 Norfolški otok
 Božični otok
 Kokosovi otoki
 Teritorij otokov Koralnega morja
 Heardov otok in McDonaldovi otoki
 Avstralski antarktični teritorij

Zgodovina




Nastanek kolonij, držav in teritorijev


Predstava o neznani južni celini (terra australis incognita) sega v čas antične Grčije. Zgodnji raziskovalci in zemljepisci so bili prepričani, da obstaja nekje na jugu velika celina, ki čaka, da jo bodo odkrili. V resnici je bila dežela že poseljena, saj so jo odkrili že pred več kot 40.000 leti. Domnevajo, da so poleg domačinov prvi pristali na neznani celini Bugi – trgovci in pomorščaki z otoka Sulavesi (Celebes) v Indoneziji. Nizozemski kapitani so vnesli na zemljevide velike dele obale med obdobjem velikih odkritij v 17. in 18. stoletju. Eden od njih, Abel Tasman, je leta 1642 odkril Tasmanijo. Britanec Kapitan James Cook je na krovu ladje Endeavour leta 1770 odkril jugovzhodno obalo Avstralije. Jadral je proti severu in se za kratek čas ustavil v zalivu Botany (Botany Bay), ki je danes del Sydneyja, nato pa razvil britansko zastavo na rtu York. Vso vzhodno obalo je proglasil za britansko in ji dal ime Novi Južni Wales.
Ko je Britanija izgubila ameriške kolonije, je morala najti drug kraj, kjer bi lahko naselila svoje kaznjence. Britanska kazenska zakonodaja je bila namreč zelo stroga in zato so bili zapori v Veliki Britaniji prenapolnjeni. Za novo kazensko kolonijo so izbrali zaliv Botany na vzhodni obali, in leta 1787 se je kapitan Arthur odpravil na pot s približno 730 kaznjenci ter več kot 200 vojaki na krovu. Nekatere vojake so spremljale tudi žene in otroci.
Osemmesečno potovanje se je končalo v velikem pristanišču približno 11 km severno od zaliva Botany. Razvili so britansko zastavo in 26. januarja 1788 dali zalivu ime Sydney.
Prvi naseljenci so morali na začetku premagovati hude težave. Letina je bila slaba, domače živali so izginjale v goščavju, in priseljenci, ki so vedeli o poljedelstvu le malo ali skoraj nič, so večkrat stradali, saj so morali čakati na naslednjo ladjo več kot dve leti. Živeli so na razmeroma majhnem prostoru ob obali ob vznožju mogočnih Modrih gora vse do leta 1813, ko so trije podjetni raziskovalci, Gregory Blaxland, William Lawson in William Wentworth, končno le odkrili pot čez gore ter prišli do prostranih ravnin, ki so vodile v notranjost dežele.
Prebivalstvo
Pretežni del prebivalstva ima britanske prednike. Ker pa je Avstralija večnarodnostna država, govorijo njeni prebivalci tudi druge jezike, predvsem grščino in italijanščino. V Avstraliji živi tudi zelo veliko priseljencev iz drugih evropskih držav in Azije. Domačini – Aborigini – prvotni prebivalci Avstralije, so danes le še manjšina.


Največja mesta v Avstraliji
(ocena Avstralskega statističnega urada, 2008)[11]


Mesto
Ime
Država
Preb.
Mesto
Ime
Država
Preb.


Sydney

Melbourne



1
Sydney
NSW
4.399.722
11
Hobart
TAS
209,287


2
Melbourne
VIC
3.892.419
12
Geelong
VIC
172.300


3
Brisbane
QLD
1.945.639
13
Townsville
QLD
162.730


4
Perth
WA
1.602.559
14
Cairns
QLD
142.001


5
Adelaide
SA
1.172.105
15
Toowoomba
QLD
125.339


6
Gold Coast-Tweed
QLD / NSW
558.888
16
Darwin
NT
120.652


7
urbano ombočje Newcastle
NSW
531.191
17
Launceston
TAS
104.649


8
Canberra-Queanbeyan
ACT / NSW
395.126
18
Albury-Wodonga
NSW / VIC
102.894


9
Wollongong
NSW
284.169
19
Ballarat
VIC
91.787


10
Sunshine Coast
QLD
237.562
20
Bendigo
VIC
88.031


Avstralski domačini
Domačini, znani tudi kot aborigini, so prišli v Avstralijo verjetno pred več kot 40.000 leti iz Azije. Med plovbo s kanuji iz lubja so se domnevno izkrcali na tropskem severu Avstralije. S seboj so pripeljali divje pse, prednike današnjih dingov. Ti kamenodobski lovci in nabiralci sicer niso imeli loka in puščice, pri lovu pa sta jim pomagali dobro premišljeni pripravi: bumerang in woomera, posebno lučalo kopja. Ko so na avstralski obali leta 1788 pristali prvi Evropejci, da bi ustanovili kazensko kolonijo, je živelo na vsej celini približno 300.000 domačinov, ki so govorili 200 različnih narečij. Živeli so v popolnem sožitju z naravo in vsemi živimi bitji, prepričani, da zemlja ne more biti nikogaršnja last. Narava, ki jim je dajala vodo in hrano, je bila po njihovem mnenju dediščina, ki so jo zapustili njihovi predniki vsem.
Kultura
Avstralija še vedno ohranja trdne vezi z nekdanjo matično deželo, Veliko Britanijo. Avstralci vozijo po levi strani ceste, angleščina pa je de facto uradni jezik. Še danes je tudi v mestih pogost pozdrav »G'day, mate« (dober dan tovariš), pozdrav, ki je spomin na pionirske čase, ko naseljenci v negostoljubni, sovražni deželi drug brez drugega ne bi mogli preživeti.((cn)) Od mest oddaljene družine šolajo otroke doma, kasneje jih pošljejo v mesta v izpopolnitev izobrazbe. Le malo Avstralcev živi izven urbanih območij, a tudi ti najpogosteje izberejo dom v rudarskih središčih.
Šolstvo
Otroci obiskujejo v glavnem šole, ki jih financira država, približno četrtina vseh šoloobveznih otrok pa se šola v katoliških ali drugih zasebnih šolah, kjer plačujejo šolnino. Mnogi prebivalci redkeje poseljenih območij se šolajo na daljavo ali doma. V večini držav velja šolska obveznost od 5.-15. leta.
Šport
V Avstraliji sta med najpomembnejšimi športi kriket ter avstralski nogomet, avstralski športniki so pogosto uspešni tudi na jadralnih ter plavalnih prvenstvih. Avstralci so nastopali na vseh poletnih olimpijskih igrah moderne dobe, od katerih je Avstralija gostovala dve: leta 1956 v Melbournu in leta 2000 v Sydneyju. Med odmevnejšimi mednarodnimi športnimi dogodki sta še vsakoletna Odprto prvenstvo Avstralije v tenisu in Velika nagrada Avstralije (Formula 1).
Rastlinstvo in živalstvo




Koala na evkaliptu, prepoznaven del avstralske biotske raznovrstnosti


Avstralija je edina celina, ki je od ostalih celin fizično ločena. Zaradi tega se je na njej razvilo popolnoma svojevrstno rastlinstvo in živalstvo, kakršnega ne najdemo nikjer drugje. Okoli 85% vrst semenk, 84% sesalcev, več kot 45% ptic ter 89% priobalnih vrst rib je endemnih in jih najdemo samo v Avstraliji.[12] K raznolikosti življenja prispeva dejstvo, da obsega zelo raznolike habitate, čeprav je podnebje v večjem delu države suho ali polsuho.
Rastlinstvo
Sever je večinoma poraščen s savano, medtem ko je na skrajnem severu prisoten tropski deževni gozd. Večina gozdov je zimzelenih, prevladuje evkalipt. Osrednji, južni in zahodni del so neporasli oz. je rastje skromno, v teh okoljih prevladujejo akacije.[13] Na jugovzhodu in jugozahodu je rastlinstvo mediteransko. Tu gojijo vinsko trto in agrume.
Živalstvo




Emu, najbolj znan predstavnik avstralskih ptičev, je poleg kenguruja upodobljen na avstralskem grbu


Svojevrstnost avstralskega živalstva je najbolj očitna skozi veliko število vrst vrečarjev, ki tam prebivajo. Najbolj znani med njimi so kenguruji, koale, tasmanski vragi, vombati ter numbati in oposumi. Tudi ostali razredi živali so se razvili ločeno. Med najbolj znanimi so tjulnji in kiti. Pomembni sta tudi edini vrsti sesalcev, ki ležeta jajca: kljunati ježki in kljunaši. Opazen je vpliv človeka na sestavo favne: po mnenju nekaterih paleontologov so prvi naseljenci pred približno 46.000 leti povzročili izumrtje mnogih predstavnikov avstralske megafavne in močno spremenili ekosistem.[14] Nekatere druge vrste, kot je tasmanski tiger, so izumrle po prihodu evropskih naseljencev.
Plazilci
Tudi avstralski plazilci so se razvili ločeno od ostalih vrst plazilcev po svetu, vendar se od ostalih po videzu ne ločijo tako očitno kot sesalci, zato so v splošnem manj poznani. S 755 znanimi vrstami, od katerih je 82 % endemnih, ima Avstralija najbolj pestro favno plazilcev med vsemi državami.[15]
Najbolj poznane so avstralske strupene kače. Tu živi 10 najbolj strupenih kač na svetu,[16] kljub temu pa v Avstraliji zaradi velikosti in neposeljenosti države ter dobre zdravniške oskrbe zaradi ugriza kač umre zelo malo ljudi.
Ptice
Za mnoge avstralske ptice je značilna neobičajna velikost, saj kazuarji (predvsem emu) krepko presegajo naše predstave o velikosti ptic. Te ptice prav zaradi svoje velikosti nimajo naravnih plenilcev, ali pa so plenilke kar same.
V avstraliji domuje veliko vrst papig, na primer kakaduji in skobčevke, pa tudi mnoge »vodne« ptice, na primer pingvini in vodomci.
Znamenitosti
Kulturne znamenitosti

Sydneyjska opera

Najvišje zgradbe v Avstraliji
[17]

Gold Coast – Q1 – 323 m
Sydney – Sydney Tower – 305 m
Melbourne – Eureka Tower – 297 m
Melbourne – 120 Collins Street – 264 m
Melbourne – 101 Collins Street – 260 m
Melbourne – Rialto Towers – 251 m
Perth – Central Park – 249 m
Sydney – Chifley Tower – 244 m
Sydney – Citigroup Centre – 243 m
Sydney – Deutsche Bank Place – 240 m
Sydney – World Tower – 230 m
Sydney – MLC Centre – 228 m
Sydney – Governor Phillip Tower – 227 m
Sydney – Latitude – 222 m
Sydney – Aurora Place – 219 m
Melbourne – Telstra Corporate Building – 218 m
Perth – BankWest Tower– 214 m
Melbourne – Melbourne Central – 211 m
Brisbane – Aurora – 207 m
Melbourne – Freshwater Place – 205 m
Brisbane – Riparian Plaza – 200 m

Stolpi v gradnji

Brisbane – Vision Brisbane – 283 m, predvidoma leta 2010
Gold Coast – ANA Motel – 243 m, predvidoma leta 2008
Gold Coast – Soul – 240 m, predvidoma leta 2007
Gold Coast -–Circle on Cavill Stolp B – 219 m, predvidoma leta 2007

Naravne znamenitosti

Uluru
Veliki koralni greben
Ballova piramida

Opombe in Sklici


^ Avstralija ima tudi kraljevo himno, »God Save the Queen«, ki jo igrajo ob obiskih članov britanske kraljeve družine. Ob vseh drugih priložnostih se igra nacionalna himna »Advance Australia Fair«
It's an Honour – Symbols – Australian National Anthem and DFAT – "The Australian National Anthem"; "National Symbols". Parliamentary Handbook of the Commonwealth of Australia (29th izd.). 2002 (updated 2005). http://www.aph.gov.au/library/handbook/40thparl/national%20symbols.pdf. Pridobljeno 7.6.2007. 
^ 2,0 2,1 Pluralist Nations: Pluralist Language Policies?. 1995 Global Cultural Diversity Conference Proceedings, Sydney. Department of Immigration and Citizenship. Pridobljeno dne 11.1.2009. »Angleščina nima uradnega statusa, a je tako uveljavljena kot vsakdanji jezik, da je de facto uradni jezik, kot tudi nacionalni jezik.«
^ The Macquarie Dictionary
^ Collins English Dictionary. Bishopbriggs, Glasgow: HarperCollins. 2009. Str. 18. ISBN 0-00-786171-2. 
^ Oxford English Dictionary
^ The Compact Oxford English Dictionary
^ Population clock. Australian Bureau of Statistics website. Commonwealth of Australia. Pridobljeno dne 16 May 2010. The population estimate shown is automatically calculated daily at 00:00 UTC and is based on data obtained from the population clock on the date shown in the citation.
^ Australian Bureau of Statistics (25.10.2007). »Australia«. 2006 Census QuickStats. Pridobljeno 14.10.2008.
^ 9,0 9,1 9,2 9,3 Australia. IMF website. International Monetary Fund. Pridobljeno dne 21.4.2010.
^ Human Development Report 2009. Organizacija Združenih narodov. Pridobljeno 29.1.2011.
^ 3218.0 - Regional Population Growth, Australia, 2007-08. Australian Bureau of Statistics (23.4.2009). Pridobljeno dne 2.6.2009.
^ About Biodiversity (v angleščini). Department of the Environment and Heritage. Arhivirano iz prvotnega spletišča dne 5.2.2007. Pridobljeno dne 26.8.2008.
^ About Australia: Flora and fauna. Department of Foreign Affairs and Trade website. Commonwealth of Australia (Maj 2008). Pridobljeno dne 15.5.2010.
^ Humans to blame for extinction of Australia's megafauna. Univerza v Melbournu (8.6.2001). Pridobljeno dne 6.11.2010.
^ Lambertini, Marco (2000) (izvleček). A Naturalist’s Guide to the Tropics. University of Chicago Press. ISBN 0226468283. http://www.press.uchicago.edu/Misc/Chicago/468283.html. Pridobljeno 30.3.2010. 
^ »Most Venomous Snakes«. Australia Zoo. Animal Planet. Pridobljeno 24.6.2010.
^ Vsi podatki veljajo za leto 2006


Viri

Lik P. (1998). Wildlife Australia. Cairns, Qld.: Wilderness Press. ISBN 0-9587002-8-1

Glej tudi

seznam suverenih držav

Zunanje povezave



Wikimedijina zbirka ponuja več predstavnostnega gradiva o temi: Avstralija





Poglejte si besedo avstralija v Wikislovarju, prostem slovarju.



Australia (v angleščini)
Informacije o Avstraliji (v angleščini)






p · p · u · zSkupnost narodov (Commonwealth)





Suverene države



Antigva in Barbuda · Avstralija · Bahami · Bangladeš · Barbados · Belize · Bocvana · Brunej · Kamerun · Kanada · Ciper · Dominika · Fidži · Gambija · Gana · Grenada · Gvajana · Indija · Jamajka · Kenija · Kiribati · Lesoto · Malavi · Malezija · Maldivi · Malta · Mauritius · Mozambik · Namibija · Nauru · Nova Zelandija · Nigerija · Pakistan · Papua Nova Gvineja · Ruanda · St. Kitts in Nevis · St. Lucia · St. Vincent in Grenadine · Samoa · Sejšeli · Slonokoščena obala · Singapur · Salomonovi otoki · Republika Južna Afrika · Šrilanka · Svazi · Tanzanija · Tonga · Trinidad in Tobago · Tuvalu · Uganda · Združeno kraljestvo · Vanuatu · Zambija








Odvisna ozemlja





Avstralija




Ashmorovi in Cartierovi otoki · Avstralsko antarktično ozemlje · Božični otok · Kokosovi otoki · Koralnomorski otoki · Heardov otok in McDonaldovi otoki · Norfolški otok









Nova Zelandija




Cookovo otočje · Niue · Rossovo odvisno ozemlje · Tokelau









Združeno kraljestvo




Akrotiri in Dekelia · Angvila · Bermudi · Britansko antarktično ozemlje · Britansko ozemlje v Indijskem oceanu · Britanski Deviški otoki · Kajmanski otoki · Falklandski otoki · Gibraltar · Guernsey · Otok Man · Jersey · Montserrat · Pitcairn · Sveta Helena, Ascension in Tristan da Cunha · Južna Georgia in Južni Sandwichevi otoki · Otoki Turks in Caicos
















p · p · u · zAzijsko-Pacifiško ekonomsko sodelovanje (APEC)






Avstralija · Brunej · Čile · Filipini · Hong Kong · Indonezija · Japonska · Južna Koreja · Kanada · Ljudska republika Kitajska · Malezija · Mehika · Nova Zelandija · Papua Nova Gvineja · Peru · Rusija · Singapur · Tajska · Tajvan · Vietnam · Združene države Amerike








 p • p • u • z Celine sveta






Afrika-Evrazija

Amerika

Evrazija

Oceanija







Afrika

Antarktika

Azija

Avstralija

Evropa

S. Amerika

J. Amerika



Geološke nadceline
Gondvana · Lavrazija · Pangeja · Panocija · Proto-Gondvana · Proto-Lavrazija · Rodinija · Kolumbija · Kenorlandija · Ur · Vaalbara








Zgodovinske celine
Arktika · Aziamerika · Atlantika · Avalonija · Baltika · Kongovski kraton · Evramerika · Kalahari · Kazahstanija · Lavrencija · Sibirija · Južna Kitajska · Ur








Potopljene celine
Kerguelenska planota · Zelandija


Mitološke in umišljene celine
Atlantida · Lemurija · Mu · Terra Australis






      


 
				Vzpostavljeno iz »http://sl.wikipedia.org/w/index.php?title=Avstralija&oldid=4056755«				
Kategorije: CelineSkupnost narodovOtoške državePacifiški otokiANZUSUstavne monarhijeLiberalne demokracijeOceanijske državeAzijsko-Pacifiško ekonomsko sodelovanjeAvstralija 



