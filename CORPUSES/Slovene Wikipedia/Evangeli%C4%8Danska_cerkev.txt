





Evangeličanska cerkev v Domanjševcih






Evageličanski duhovniki Prekmurskega seniorata leta 1928. Od leve proti desni: Josip Benko inšpektor, Leopold Hari, Aleksander Škilič, Karel Šiftar, Štefan Kovač senior, Aladar Darvaš, dr. Filip Popp škof, Geza Heimer, Štefan Godina, sledi neki učitelj, Adam Luthar, Karel Kovač, Henrik Goschenhoffer.






Evangeličanska cerkev Primoža Trubarja v Ljubljani






Nouvi Zákon iz leta 1817.


Evangeličanska cerkev augsburške veroizpovedi v Sloveniji je največja protestantska denominacija v Sloveniji in je s približno 18.000 verniki 4. največja veroizpoved v Sloveniji.
Od junija 2013 jo vodi škof Geza Filo.[1]


Vsebina


1 Zgodovina
2 Organizacija
3 Seniorji evangeličanske cerkve
4 Škofje evangeličanske cerkve
5 Inšpektorji evangeličanske cerkve
6 Sklici
7 Glej tudi
8 Zunanje povezave


Zgodovina
Evangeličanska cerkev na Kranjskem je bila ustanovljena v 16. stoletju, ko je reformator Primož Trubar prvič prevedel Luthrov katekizem ter dele Nove Zaveze v slovenščino. Malo pozneje je Jurij Dalmatin prevedel celotno Sveto Pismo, ki so ga uporabljali v tedanjih slovenskih protestantskih cerkvah. Luthrov nauk se je hitro razširjal med slovenskimi verniki.
V protireformacijski dobi so Habsburžani ter Rimskokatoliška cerkev protestantsko cerkev na Slovenskem popolnoma zatrli. Le na Ogrskem, kateri so pripadale tudi slovensko govoreča območja kot Slovenska okroglina (Prekmurje in Porabje), je slovenska evangeličanska cerkev zmogla preživeti v dveh cerkvenih občinah, Šurd in Čobin. Zaradi tolerančnega edikta leta 1781 so kasneje tudi nastajale nove evangeličanske cerkvene občine na Ogrskem. Števan Küzmič ogrskoslovenski pastir in pisatelj je 1771 izdal prevod Nove zaveze v prekmurščini (Nouvi Zákon). Evangeličanska cerkev danes deloma uporabi prekmurski jezik v liturgiji.
V 19. stoletju so nemško govoreči protestantski priseljenci ustanovili nove evangeličanske cerkvene občine v Ljubljani, Celju ter v Mariboru. Po drugi svetovni vojni evangeličanske dejavnosti v teh mestih niso bile možne. Šele v petdesetih letih so jugoslovanske oblasti dovolile ponovno otvoritev cerkva v Ljubljani ter v Mariboru. Danes so tamkajšnji evangeličani večinoma priseljenci iz Prekmurja ter njihovi potomci.
Po koncu prve svetovne vojne je bilo 10 cerkvenih občin ločenih od Sombotelske škofije, zato je od leta 1919 začel delovati Prekmurski evangeličanski seniorat, ki je bil uradno ustanovljen tri leta kasneje. Ker je v 16. in 17. stoletju ze obstajal prvi seniorat, ki ga je vodil Tomaž Križan, imenujejo nekateri zgodovinarji seniorat, ustanovljen 1919, tudi drugi prekmurski seniorat. Ta je bil ustanovljen leta 1922 v Murski Soboti, vodil pa ga je vse do svoje smrti Števan Kovatš, ki je tako postal prvi in zadnji prekmurski senior. Leta 1941 je bil prekmurski seniorat razpuščen, tedanji senior Kovač, ter senioratski inšpektor Josip Benko pa sta dobila dosmrtna naslova častnega seniorja, ter častnega senioratskega inšpektorja. Vsi nadaljnji seniorji so tako vodili evnagličansko cerkev v SR Sloveniji in ne več prekmursko ev. cerkev. Leta 2002 so izvolili prvega škofa, ta je postal Geza Erniša.
Današnja Evangeličanska cerkev Augsburške veroizpovedi v Sloveniji se je organizirala na podlagi statuta iz leta 1977 in je članica Svetovne luteranske zveze in Konference evropskih Cerkva.
Organizacija
Evangeličanski cerkvi na Slovenskem pripada 13 cerkvenih občin (glej seznam evangeličanskih cerkvenih občin v Sloveniji)
Seniorji evangeličanske cerkve

Števan Kovatš (1922-1945) seniorsko funkcijo opravljal od 1919 dalje, čeprav takrat še uradno seniorat ni obstajal, med leti 1941-1945 častni senior
Adam Luthar (1946-1948)
Leopold Hari (1948-1953)
Karel Kovač (1953-1959)
Leopold Hari (1959-1965)
Aleksander Kerčmar (1965-1971)
Ludvik Novak (1971-1995)
Geza Erniša (1995-2002), nato škof

Škofje evangeličanske cerkve

Geza Erniša (2002-2013)
Geza Filo (2013-)

Inšpektorji evangeličanske cerkve

Aleksander Junkucz (1922-1923) (c. kr. okrajni živinozdravnik, zemljiški posestnik)
Josip Benko (1923-1945) (tovarnar in veleposestnik) med leti 1941-1945 častni inšpektor
Štefan Koltay (1946-1966)

Sklici


^ »Geza Filo novei evangeličanski škof, Erniša po 18 letih odhaja«, MMC RTV SLO/STA, 28. junij 2013. Pridobljeno: 28. 6. 2013.


Glej tudi

Religija v Sloveniji
Prekmurski evangeličanski seniorat

Zunanje povezave

Uradna stran







 Ta članek s področja religiologije je škrbina. Pomagaj Wikipediji in ga razširi.





 
				Vzpostavljeno iz »http://sl.wikipedia.org/w/index.php?title=Evangeličanska_cerkev_augsburške_veroizpovedi_v_Sloveniji&oldid=4069037«				
Kategorije: Religijske škrbineKrščanstvo v SlovenijiKrščanske CerkveEvangeličanska cerkev augsburške veroizpovedi v Sloveniji 



