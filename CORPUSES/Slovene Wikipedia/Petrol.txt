


Petrol, d.d.




Pravna ureditev
Delniška družba


Ustanovljen
17. marec 1953


Sedež
Dunajska cesta 50, 1527 Ljubljana, Slovenija


Dejavnost
Trgovanje z energenti in blagom za široko potrošnjo


Blagovne znamke
Petrol
Petrol klub
Hip-Hop
Tip-Stop


Delničarji družbe
Slovenska odškodninska družba, d.d.
Istrabenz, d.d.
Kapitalska družba, d.d.
Ostali


Število zaposlenih
3.520 (konec leta 2010)


Uprava družbe
mag. Tomaž Berločnik,
mag. Rok Vodnik,
Janez Živko,
Samo Gerdin


Petrol je slovensko trgovsko podjetje z naftnimi derivati, plinom in ostalimi energenti. Približno 20 odstotkov prihodka pa si družba ustvari pri trgovanju z blagom za široko porabo in s storitvami. Petrol je ob koncu leta 2010 zaposloval 3.520 ljudi (skupaj s franšiznimi bencinskimi servisi) in imel vsega skupaj 441 bencinskih servisov, od tega 313 v Sloveniji, 85 na Hrvaškem, 36 v Bosni, 7 v Srbiji in 4 na Kosovu. Po številu bencinskih servisov je Petrolov tržni delež v Sloveniji ocenjen na 65 odstotkov. Mreža bencinskih servisov je dopolnjena še s 100 avtopralnicami, 98 bari, 31 hitrimi servisi Tip Stop in 7 avtomehaničnimi in vulkanizerskimi delavnicami.
Poleg blagovne znamke Petrol ima Skupina Petrol v lasti še blagovne znamke Petrol klub, Hip-Hop, Tip-Stop. Poslovanje v letu 2010 je zavzemalo naslednja področja:

naftno trgovske dejavnosti (proizvodi iz nafte, dopolnilnega asortimana in storitev)
prodaja in distribucija plina,
proizvodnja, prodaja in distribucija električne in toplotne energije,
okoljske dejavnosti,
učinkovite rabe energije.

V Skupino Petrol spada matično podjetje Petrol, 21 odvisnih podjetij ter 12 skupaj obvladovanih in pridruženih podjetij.
Glavna področja delovanja in storitve




Petrolov bencinski servis v Ljubljani



Naftni proizvodi
Trgovanje z naftnimi proizvodi predstavlja Petrolovo osrednjo poslovno dejavnost. S prodajo naftnih proizvodov Petrol v povprečju ustvari okrog 80 odstotkov celotnih čistih prihodkov brez trošarin. Blago za široko porabo in storitve
Trgovanje z blagom za široko porabo in storitvami predstavlja sestavni del Petrolove osrednje poslovne dejavnosti. S prodajo blaga za široko porabo in storitvami Petrol v povprečju ustvarja nekaj manj kot 20 odstotkov celotnih čistih prihodkov brez trošarin.
Zemeljski in utekočinjeni naftni plin
Na področje plinske energije, ki je dolgoročno zanimiva alternativa tradicionalnim virom ogrevanja, je Petrol pričel resneje posegati leta 1998. Gradnja omrežij, distribucija in trženje plina tako predstavljajo sestavni del Petrolove oskrbe z energenti.
Električna energija
Področje električne energije je mesto v portfelju Petrolovih dejavnosti dobilo v letu 2001. Gre za logično nadgrajevanje obstoječe ponudbe energentov oziroma za zagotavljanje celovite energetske oskrbe.
Ekološki projekti
Petrolova ekološka dejavnost vključuje izgradnjo in upravljanje naprav za čiščenje komunalnih odpadnih voda. Gre za področje, ki je po vsebini in načinu delovanja povsem skladno z energetiko.
Zunanje povezave

Uradna stran Petrola



 
				Vzpostavljeno iz »http://sl.wikipedia.org/w/index.php?title=Petrol&oldid=3901231«				
Kategoriji: Podjetja SlovenijePodjetja, ustanovljena leta 1953 



