


Aristotel

Zahodna filozofija
Antična filozofija





Ime
Ἀριστοτέλης, Aristotéles


Šola/tradicija
peripatetiki
aristotelizem


Glavna zanimanja
metafizika, logika, teologija, dialektika, sofistika, retorika, drama, politika, etika, psihologija, biologija, zoologija


Pomembne ideje
bitnost, konceptualizem, pragibalec, propozicionalna logika, dramski trikotnik




Vplivi

Platon · Sokrat · Heraklit · Empedoklej · Demokrit · eleati







Vplival na

celotno filozofijo zahodne helenistične tradicije, krščansko, islamsko ter judovsko teologijo, razvoj naravoslovnih znanosti ter umetnosti. Nekatere osebe: Aleksander Veliki · Ptolemej · ibn Sina · ibn Rušd · Majmonid · Albert Veliki · Akvinski · Suárez · Descartes · Spinoza · Husserl · Heidegger · Maritain in še mnogo drugih.





Aristótel (starogrško Ἀριστοτέλης: Aristotelēs), starogrški filozof, * 384 pr. n. št., Stagira, (grška kolonija na makedonskem polotoku Halkidiki), Trakija, † 7. marec 322 pr. n. št., Halkida (Kalcis), otok Evboja (Evbeja, Evbija), (danes Evvoia).


Vsebina


1 Življenje in delo
2 Razdelitev filozofije
3 Izbrana dela
4 Glej tudi
5 Zunanje povezave


Življenje in delo
Aristotel je bil sin Nikomaha, zdravnika makedonskega kralja Amintasa. Bil je vodilna oseba Likije. S 17. letom je prišel v Atene in postal Platonov učenec. S 40. leti je postal vzgojitelj kraljevskih sinov. Njegov učenec Aleksander Veliki Makedonski je osvojil Perzijo in mu podaril 800 talentov, mu poslal neznane rastline, živali, kamnine.
Že več kot 50 let star se je s svojimi zbirkami vrnil v Atene in ustanovil samostojno filozofsko šolo Peripatos (na odprtem pokritem sprehajališču) v Liceju, gimnaziji blizu mesta. Dopoldne je imel ezoterična predavanja pred izbranimi učenci, zvečer pa je izobraževal širši krog poslušalcev z javnimi ali ezoteričnimi predavanji. Atenci so ga osumili, da pripada makedonski stranki, in so ga obsodili brezbožništva. Zbežal je v Halkido na otoku Evboja, kjer je umrl.
Opozoril je, da je senca na Luni med Luninim mrkom okrogla, kar dokazuje, da je Zemlja okrogla. Po Platonu je bil največji mislec starega veka. V Knjigi o živih bitjih je zapisal: »Luna je v najožjem sorodstvu z Zemljo, Sonce pa Zemljo oplaja in njena nosnost se konča vsako leto s porodom. Tako torej najdemo v tej ureditvi občudovanja vredno harmonijo sveta in zanesljivo, harmonično povezanost gibanja in velikosti zvezdnih poti, kot je ni mogoče najti nikjer drugod.«
Razdelitev filozofije
Zelo znana je Aristotelova razdelitev filozofije. V njegovem času sta bili filozofija in znanost identični, tako da gre v bistvu za prvo evropsko klasifikacijo znanosti.

teoretična filozofija (prva filozofija, matematika, fizika)
praktična filozofija (etika, politika, ekonomija)
poetična filozofija

Beseda »fizika«, ki jo najdemo tudi kot naslov Aristotelovega dela, označuje znanost o naravi in bi jo danes prevedli kot »naravoslovje«. »Prva filozofija« zajema ontologijo in teologijo. (Temo prve filozofije obravnavajo Aristotelovi spisi, naknadno naslovljeni Metafizika.)
Izbrana dela

Organon ali Orodje, ki ga sestavljajo: Kategorije, O izjavljanju, Prva analitika, Druga analitika, Topike, O modrovalskih ovržbah,
Retorika (Ars Rhetorica),
Poetika (Ars Poetica),
Nikomahova etika (Ethica Nicomachea), izdala v slovenščini Slovenska matica,
Politika (Politica),
Ekonomika (Oeconomica),
Zgodovina živih bitij (Historia Animalium),
Fizika (Physica), izdala v slovenščini Slovenska matica, prevajalec Valentin Kalan,
O nebu (De Caelo),
Meteorologija (Meteorologica),
O Vesolju (De Mundo),
Metafizika (Metaphysica),
O duši (izvirno Peri Psyches, latinsko De Anima), izdala v slovenščini Slovenska matica

Glej tudi

seznam starogrških filozofov

Zunanje povezave



Poglejte si besedo aristotel v Wikislovarju, prostem slovarju.





Wikimedijina zbirka ponuja več predstavnostnega gradiva o temi: Aristotel





Wikivir vsebuje izvorna besedila avtorja: Aristotel





Wikinavedek vsebuje navedke o temi: Aristotel







 Ta biografski članek o filozofu je škrbina. Pomagaj Wikipediji in ga razširi.



  


 
				Vzpostavljeno iz »http://sl.wikipedia.org/w/index.php?title=Aristotel&oldid=4002124«				
Kategorije: Škrbine o filozofihRojeni leta 384 pr. n. št.Umrli leta 322 pr. n. št.Starogrški filozofiStarogrški logikiDialektikaLjudje, po katerih so poimenovali asteroidAristotel 



