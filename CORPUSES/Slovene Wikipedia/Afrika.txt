





Zemljevid sveta z lego Afrike


Áfrika (pogovorno črna celina, tudi tropska celina) je za Azijo druga največja celina, tako po površini kot po prebivalstvu. S 30.244.050 km² skupaj z otoki pokriva 20,3 % celotne kopenske površine na Zemlji, milijarda njenih prebivalcev pa predstavlja eno sedmino človeštva.


Vsebina


1 Geografija
2 Prebivalstvo
3 Podnebje in rastje
4 Delitev

4.1 Države Afrike


5 Sklici in opombe
6 Zunanje povezave


Geografija




Satelitska slika Afrike




Glavni članek: Geografija Afrike


Afrika leži na vseh štirih poloblah. Na severu meji na Sredozemsko morje, na zahodu na Atlantik, na jugovzhodu na Indijski ocean ter na severovzhodu na Rdeče morje. Severno od nje leži Evropa, vzhodno in severovzhodno pa Azija; najbližji del Evrope je Gibraltar na jugu Iberskega polotoka, ki ga od Afrike loči 13 km široka Gibraltarska ožina, najbližji del Azije pa Sinaj, ki je sicer del afriške države Egipt, a ga od Afrike loči umetni Sueški prekop, zgrajen v 19. stoletju. Od najsevernejše točke, rta Ras ben Sakka v Tuniziji do najjužnejše, rta Cape Agulhas v Južni Afriki, meri okrog 8.000 km. Na skrajnem zahodu je Zeleni rt v Senegalu, na vzhodu pa polotok Ras Hafun v Somaliji, razdalja med njima je približno 7.400 km.
Je ostanek starega kontinenta Pangee. Afrika se je najmanj premikala. Osnovo predstavljajo najstarejše kamnine na Zemlji, zato je zelo bogata z rudami. Zaseda afriško tektonsko ploščo, del katere je bila do oligocena tudi arabska plošča z arabskim polotokom in delom Anatolije. Na vzhodu celine je tektonsko aktivno območje - t.i. vzhodnoafriška prelomnica, ki poteka od Mozambika na jugu do Džibutija na severu in kjer se bo po mnenju geologov afriška plošča razdelila na dvoje.[1]
Prebivalstvo


Glavni članek: Prebivalstvo Afrike


Afriko pogosto imenujejo »zibelka človeštva«, saj paleontološke najdbe dokazujejo, da se je na tej celini razvila človeška vrsta. Tu so našli tako ostanke najstarejšega znanega skupnega prednika vseh človeku podobnih opic[2] kot tudi najstarejše ostanke sodobnega človeka.[3][4] Danes v Afriki živijo črnci, ki jih delimo na bantujce in sudanske črnce. Severno od Sahare najdemo predvsem Arabce, pripadnike bele rase.
Narodi se niso razvili. Evropski kolonisti pri osvajanju svojih novih kolonij niso ozirali na jezikovne meje med različnimi afriškimi ljudstvi. Ko so kolonije postale samostojne, so se ta različna ljudstva, pomešana med seboj, znašla v različnih novih državah. Plemenska nasprotja med njimi se od časa do časa sprevržejo v spopade. Ker domačini znotraj iste države pogosto govorijo več popolnoma različnih jezikov, se med seboj praviloma sporazumevajo kar v jeziku nekdanjih kolonialnih največkrat v angleščini ali francoščini. V severnem delu Afrike je razširjena arabščina.
Za prebivalstvo je značilna visoka rodnost. V zadnjih letih se je smrtnost otrok zmanjšala zaradi novih zdravil. Največji problemi prebivalstva so pogosta lakota, bolezni, slaba izobrazba ter oboroženi spopadi. Kljub temu zaradi izboljšanih pogojev preživetja Afrika v zadnjih nekaj desetletjih doživlja eksplozijo prebivalstva. Število prebivalcev se je po ocenah povečalo iz 221 milijonov leta 1950[5] na milijardo leta 2009.[6]
Podnebje in rastje


Glavni članek: Podnebje Afrike


Afrika je najtoplejša celina. Na njeno podnebje vplivajo različni dejavniki:

morja in oceani,
nadmorska višina,
vetrovi,
morski tokovi,
oddaljenost od ekvatorja.

Ob ekvatorju je podnebje ekvatorialno. Zanj je značilna sopara in zenitne padavine. Rastje je bujno, značilen je tropski deževni gozd in džungla. Kraji med ekvatorjem in povratnikom imajo 2 deževni in sušni dobi. Tako podnebje imenujemo savansko podnebje. Značilno rastje je trava s posameznimi drevesi. Ob povratnikih prevladujeta puščavsko in polpuščavsko podnebje. Značilne so velike razlike med nočnimi in večernimi temperaturami. Značilno rastje je nizka trava, v slabih razmerah je skoraj ni. Na skrajnem severu in jugu celine prevladuje sredozemsko podnebje. Značilno rastje je makija ter zimzeleni gozdovi.
Delitev




Afriške regije po shemi OZN:[7]      Severna Afrika      Zahodna Afrika      Osrednja Afrika      Vzhodna Afrika      Južna Afrika


Glede na podobne naravno-geografske in družbeno-geografske značilnosti jo delimo v več geografskih enot; spodnjo razdelitev uporablja Organizacija združenih narodov.[7]
Države Afrike
Seznam azijskih držav s prestolnicami po regijah:

Severna Afrika

 Alžirija - Alžir
 Egipt - Kairo
 Južni Sudan - Juba
 Libija - Tripoli
 Maroko - Rabat
 Sudan - Kartum
 Tunizija - Tunis
 Zahodna Sahara - El Aaiún

Zahodna Afrika

 Benin - Porto-Novo
 Burkina Faso - Ouagadougou
 Gambija - Banjul
 Gana - Akra
 Gvineja - Conakry
 Gvineja Bissau - Bissau
 Liberija - Monrovija
 Mali - Bamako
 Mavretanija - Nouakchott
 Niger - Niamey
 Nigerija - Abuja
 Senegal - Dakar
 Sierra Leone - Freetown
 Slonokoščena obala - Yamoussoukro
 Togo - Lomé
 Zelenortski otoki - Praia

Osrednja Afrika

 Angola - Luanda
 Čad - N'Djamena
 Demokratična republika Kongo - Kinšasa
 Ekvatorialna Gvineja - Malabo
 Gabon - Libreville
 Kamerun - Yaoundé
 Kongo - Brazzaville
 Sao Tome in Principe - Sao Tome
 Srednjeafriška republika - Bangui

Vzhodna Afrika

 Burundi - Bujumbura
 Džibuti - Džibuti
 Eritreja - Asmara
 Etiopija - Adis Abeba
 Kenija - Nairobi
 Komori - Moroni
 Madagaskar - Antananarivo
 Malavi - Lilongwe
 Mauritius - Port Louis
 Mozambik - Maputo
 Ruanda - Kigali
 Sejšeli - Viktorija
 Somalija - Mogadiš
 Tanzanija - Dodoma
 Uganda - Kampala
 Zambija - Lusaka

Južna Afrika

 Bocvana - Gaborone
 Južna Afrika - Bloemfontein, Cape Town, Pretoria
 Lesoto - Maseru
 Namibija - Windhoek
 Svazi - Mbabane
 Zimbabve - Harare



V Afriki je poleg teh še nekaj odvisnih ozemelj, ki so ostanek nekdanjih evropskih kolonij. To so Mayotte, Reunion (Francija), Ceuta, Melilla, Kanarski otoki (Španija), Madeira (Portugalska) in Sveta Helena, Ascension in Tristan da Cunha (Združeno kraljestvo).
Sklici in opombe


^ Mougenot, D.; Recq, M.; Virlogeux, P.; Lepvrier, C. (1986). "Seaward extension of the East African Rift". Nature 321 (6070): 599–603. doi:10.1038/321599a0. 
^ Dalton, Rex. »Oldest hominid skeleton revealed«, Nature News, 1.10.2009.
^ Stringer, C.B. (1994). "Evolution of Early Humans". V Steve Jones, Robert Martin & David Pilbeam. The Cambridge Encyclopedia of Human Evolution. Cambridge: Cambridge University Press. Str. 242. ISBN 978-0-521-32370-3. 
^ McHenry, H.M (2009). "Human Evolution". V Michael Ruse & Joseph Travis. Evolution: The First Four Billion Years. Cambridge, Massachusetts: The Belknap Press of Harvard University Press. Str. 265. ISBN 978-0-674-03175-3. 
^ Population. Western Kentucky University. Pridobljeno 8.3.2012.
^ Kobo, Kingsley. »Africa's population now 1 billion«, AfricaNews, 25.8.2009.
^ 7,0 7,1 Composition of macro geographical (continental) regions, geographical sub-regions, and selected economic and other groupings. Oddelek OZN za statistiko. Pridobljeno dne 6.3.2012.


Zunanje povezave



Wikimedijina zbirka ponuja več predstavnostnega gradiva o temi: Afrika





Poglejte si besedo afrika v Wikislovarju, prostem slovarju.







p · p · u · zDržave in ozemlja v Afriki





 Zahodna Afrika

Benin • Burkina Faso • Gambija • Gana • Gvineja • Gvineja Bissau • Liberija • Mali • Mavretanija • Niger • Nigerija • Senegal • Sierra Leone • Slonokoščena obala • Togo • Zelenortski otoki






 Severna Afrika

Alžirija • Egipt1 • Libija • Mavretanija • Maroko • Sudan • Tunizija • Zahodna Sahara 2






 Srednja Afrika

Angola • Burundi • Čad • Demokratična republika Kongo • Ekvatorialna Gvineja • Gabon • Kamerun • Republika Kongo • Ruanda • Sao Tome in Principe • Srednjeafriška republika






 Vzhodna Afrika

Burundi • Džibuti • Eritreja • Etiopija • Kenija • Komori • Madagaskar • Malavi • Mauritius • Mozambik • Ruanda • Sejšeli • Somalija • Tanzanija • Uganda • Zambija • Zimbabve






 Južna Afrika

Bocvana • Južna Afrika • Lesoto • Namibija • Svazi






 Odvisna ozemlja

Britansko ozemlje v Indijskem oceanu / Sveta Helena, Ascension in Tristan da Cunha (VB) • Ceuta / Kanarski otoki / Melilla (Španija) • Madeira (Portugalska) • Mayotte / Reunion (Francija) • Socotra (Jemen)






 Nepriznane

Demokratična arabska republika Sahara • Puntland • Somaliland






1 Delno v Aziji.  2 Nedoločen status.







 p • p • u • z Celine sveta






Afrika-Evrazija

Amerika

Evrazija

Oceanija







Afrika

Antarktika

Azija

Avstralija

Evropa

S. Amerika

J. Amerika



Geološke nadceline
Gondvana · Lavrazija · Pangeja · Panocija · Proto-Gondvana · Proto-Lavrazija · Rodinija · Kolumbija · Kenorlandija · Ur · Vaalbara








Zgodovinske celine
Arktika · Aziamerika · Atlantika · Avalonija · Baltika · Kongovski kraton · Evramerika · Kalahari · Kazahstanija · Lavrencija · Sibirija · Južna Kitajska · Ur








Potopljene celine
Kerguelenska planota · Zelandija


Mitološke in umišljene celine
Atlantida · Lemurija · Mu · Terra Australis






   


 
				Vzpostavljeno iz »http://sl.wikipedia.org/w/index.php?title=Afrika&oldid=4045492«				
Kategoriji: AfrikaCeline 



