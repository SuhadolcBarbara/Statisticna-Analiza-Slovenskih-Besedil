



Ruščina


Русский язык / (Russkij jazik)


Govorno področje:
Rusija in mnogo sosednjih držav


Področje:
Vzhodna Evropa, Azija


Število maternih govorcev:
161,7 milijona  (manjkajoč datum)


Jezikovna družina

indoevropski
 slovanski
  vzhodnoslovanski
   ruščina



Uradni status:


Uradni jezik:
Rusija, Belorusija, Kazahstan, Kirgizistan
Združeni narodi


Regulator:
--


Jezikovne kode:


ISO 639-1
ru


ISO 639-2
rus


ISO 639-3
–



Glavno rusko govorno območje
    Države, kjer je ruščina uradni jezik
    Druga govorna območja



Rúščina (ру́сский язы́к (rússkij jazík) poslušaj (pomoč·info)) je slovanski jezik, ki ga govorijo predvsem v Rusiji, Belorusiji, Ukrajini, Kazahstanu in Kirgiziji, v večji meri pa tudi v drugih državah, ki so bile nekoč del Sovjetske zveze. Je geografsko najbolj razširjen jezik med vsemi jeziki na območju Evrazije in najbolj razširjen slovanski jezik.
Več kot 161 milijonom ljudi je ruščina materni ali prvi pogovorni jezik, nadaljnjih okoli 110 milijonov pa jo uporablja kot drugi sporazumevalni jezik.[1] Je uradni jezik v Ruski federaciji, Belorusiji, Kirgizistanu in Kazahstanu. Je tudi eden od šestih uradnih jezikov Organizacije združenih narodov.


Vsebina


1 Geografska porazdelitev

1.1 Uporaba v državah na območju nekdanje Sovjetske Zveze
1.2 Narečja


2 Prečrkovalna tabela
3 Črke in izgovorjava

3.1 Samoglasniki

3.1.1 Е
3.1.2 Я
3.1.3 Ё
3.1.4 Ы
3.1.5 О


3.2 Soglasniki

3.2.1 Щ
3.2.2 Э




4 Naglas
5 Besede

5.1 Polnoglasje


6 Sklon
7 Sklici in opombe
8 Glej tudi
9 Zunanje povezave


Geografska porazdelitev
Uporaba v državah na območju nekdanje Sovjetske Zveze
V Sovjetski zvezi je bila ruščina splošni sporazumevalni jezik s statusom uradnega jezika na celem območju države. Otroci ne-ruske nacionalnosti so imeli podaljšano obvezno šolanje (10 let namesto 9 let) predvsem zaradi temeljitega učenja ruščine. Ruščina se je širila tudi z intenzivnim preseljevanjem, prostovoljnim ali prisilnim.
V Ruski federaciji je ruščina državni jezik in uradni jezik v vseh subjektih federacije (avtonomnih republikah, avtonomnih okrožjih). Poznavanje in uporaba ruščine v ostalih državah nastalih po razpadu SZ na splošno upada, a je še vedno zelo veliko.
Uradni status ruščine je v državah-naslednicah SZ različen, glede na razširjenost rabe različnih jezikov, vitalnost državnega jezika in politične razmere. V baltskih državah (Estonija, Latvija, Litva) ruščina ni priznana kot uradni jezik; ni uradne dvojezičnosti. V Ukrajini je ob prevladujoči sporazumevalni rabi ruščine njen zakonski status vroče politično vprašanje. Ruščina je priznana kot vzporedni uradni jezik v nekaterih pokrajinah države. Nasprotno je v Belorusiji ruščina prvi uradni jezik.




Poznavanje ruskega jezika v državah-naslednicah Sovjetske zveze (brez RF). Delež prebivalstva z aktivnim ali pasivnim znanjem oziroma brez poznavanja ruskega jezika. Po ruskem viru iz leta 2005[2]. "All" = povprečje za prebivalce vseh držav, brez RF; "Lithuania" = Litva


Narečja


Glavni članek: ruska narečja.


Čeprav se je jezik po letu 1900 izenačeval, še posebej slovarsko, obstaja v Rusiji veliko narečij. Nekateri jezikoslovci delijo ruska narečja v dve glavni krajevni skupini: severno in južno. Med njima leži Moskva s svojim narečjem. Drugi delijo jezik na tri narečne skupine: severno, osrednjo in južno, kjer moskovska leži v osrednji. Narečjeslovje znotraj Rusije loči več različic manjših področij.
Narečja imajo velikokrat različne in nestandardne značilnosti izgovorjave, besedišča in slovnice. Nekatera so preostanki starodavne rabe, ki je v standardnem jezike sploh ni več zapaziti. Zgled je moskovska izgovorjava »-чн-«, na primer »булошная« (bulošnaja - pekarna) namesto »булочная« (buločnaja).
Severna narečja večinoma izgovarjajo nepoudarjeni /o/ čisto (okanje (оканье)). Južna mehčajo končni /t/ in pridihajo /g/ v /h/. Nekaj teh značilnosti ima tudi sodobna ukrajinščina.
Med prvimi, ki so raziskovali rusko narečje, je bil Lomonosov v 18. stoletju. V 19. stoletju je Dalj sestavil prvi slovar, ki je vseboval narečne besede. Podrobno so se začeli ukvarjati z ruskimi narečji na začetku 20. stoletja. Velikanski Narečjeslovni atlas ruskega jezika (Диалектологический атлас русского языка) je zaključil sodobne raziskave na tem področju. Izšel je v treh knjigah med letoma 1986 in 1989 po štiridesetih letih priprav.
Standardna knjižna ruščina temelji na moskovskem narečju.
Prečrkovalna tabela


Ruska cirilica
Latinica


Velika črka
Mala črka
 


А
а
a


Б
б
b


В
в
v


Г
г
g


Д
д
d


Е
е
e/je


Ё
ё
jo/o


Ж
ж
ž


З
з
z


И
и
i


Й
й
j


К
к
k


Л
л
l


М
м
m


Н
н
n


О
о
o


П
п
p


Р
р
r


С
с
s


Т
т
t


У
у
u


Ф
ф
f


Х
х
h


Ц
ц
c


Ч
ч
č


Ш
ш
š


Щ
щ
šč


Ъ
ъ
trdi znak (jer (ер))


Ы
ы
y (jeri (еры))


Ь
ь
mehki znak (ерь)


Э
э
ė


Ю
ю
ju


Я
я
ja


Črke in izgovorjava


Črke / Statistika


# črk
33


# samoglasnikov
5 ali 6
(v pisavi 10 samoglasniških črk)



# soglasnikov
22


# fonemov
39 po Moskovski fonološki šoli,
42 po Peterburški fonološki šoli



# slovničnih števil
2


# sklonov
6


# sklanjatev
3


# slovničnih spolov
3+množinska oblika


Samoglasniki
Ruski samoglasniški sistem pozna 5 samoglasnikov, pri katerih se vsak v odvisnosti od mehkosti/trdosti soglasnika, ki stoji pred njim, zapisuje na dva načina. Tako se parnost soglasnikov (trdi-mehki) kaže v grafičnih znakih za samoglasnike:


Samoglasniške črke, s katerimi označujemo, da so predhodni soglasniki trdi
'а'
'э'
'ы'
'о'
'у'
 


Samoglasniške črke, s katerimi označujemo, da so predhodni soglasniki mehki
'я'
'е'
'и'
'ё'
'ю'
'ь'


Е
Naglašeni 'е' se bere kot je, nenaglašeni pa kot i: челов́ек (človek) [čilavék], реќа (reka) [riká], предл́ог (predlog) [pridlóg], ...
Я
Tudi 'я' se nenaglašen na začetku besede ali drugod bere skoraj kot ji, drugače kot ja: яз́ык (jezik) [jizík], языч́ок (jeziček) [jizičók], я́ичко (jajčece) [ji'čka], Яросла́вль (Jaroslavelj) [jiraslável], vendar язь (vsta krapa) [jàz], ́ярмарка (semenj) [jarmarka]. To je ikanje in podobno kot akanje velja za knjižni jezik.
Ё
Črko 'ё' le redko najdemo zapisano, saj se največkrat namesto nje zapiše 'е'. Rusi že vedo, kdaj jo izgovoriti kot 'o' in kdaj kot 'jo', tisti, ki jim/nam ruščina ni materni jezik, pa imamo s tem nemalo težav. Vsak 'ё' je vedno naglašen in zato v besedah z 'ё' ni treba označevati naglasov, čeprav se vse naglašene 'е' ne izgovarja kot 'ё'. Če stoji 'ё' na začetku besede, za trdim soglasnikom, za samoglasnikom ali za mehkim znakom in jerom 'ь', 'ъ', ga beremo kot 'jo' (Ёлкино, ёлка, ёж, Алёша, Будённый, мёд, Огонёк, Озёрск, Потёмкин, Семён, Тёркин, Фёдор), za 'ч', 'ш', 'щ' in 'ж' in drugače pa kot 'o' (Куташёв, Пугачёв, Стрижёнов, Хрущёв, Чёрни). Podobno je z mehkim 'е'. Izjeme kjer se piše 'jo' kot 'ио' so tuje besede (Иорк, иод).
Ы
Črka 'ы' (znana tudi kot »trdi i« ali »jeri«) se izgovori podobno kot 'i', le da mora glas priti že globoko iz grla. Jeri 'ы' nikoli ne stoji na začetku besede. Za besede v katerih se namesto slovenskega 'i' piše 'ы' ne obstaja nobeno pravilo in se jih je potrebno naučiti. V slovenščini sta se trda in mehka različica glasu i izenačila.
О
Značilno je tudi akanje, ki menda izhaja iz moskovskega narečja. 'о' pred naglašenim zlogom se izgovori kot a (Росс́ия (Rusija) se tako izgovori kot [rasíja], Москв́а (Moskva) kot [maskvá] itd.), 'о' za naglašenim zlogom pa se izgovori kot polglasnik. Značilni zgled je молоко́ s tremi 'o'. Naglas je na zadnjem, zato se prvi izgovori kot poglasnik, drugi pa kot 'a' [m'lakó]. Podobno: хорош́о [h'rašó]. Če se 'о' pojavi za 'ж', 'ч', 'ш' ali 'щ', je tisti zlog zagotovo naglašen, torej se 'о' dejansko izgovori kot 'o'.
Tudi na koncu besed se nenaglašeni 'о' izgovarja kot a: п́иво (pivo) [píva], жел́езо (železo) [žiljéza], кол́ечко (prstan, obroček) [kaljéčka].
Črkam 'к', 'г', 'х', 'ж', 'ч', 'ш' in 'щ' nikoli ne sledijo 'я', 'ю' in 'ы'.
Soglasniki
Ruščina pozna poleg zvenečih in nezvenečih soglasnikov še trde:

'б', 'в', 'г', 'д', 'з', 'к', 'л', 'м', 'н', 'п', 'р', 'с', 'т', 'ф', 'х', 'ж', 'ц', 'ш',

in mehke soglasnike:

'б', 'в', 'г', 'д', 'з', 'й', 'к', 'л', 'м', 'н', 'п', 'р', 'с', 'т', 'ф', 'х', 'ч', 'щ'.

Tu se uporabljajo isti znaki za trde in mehke soglasnike, s tem, da pri mehkih soglasnikih za njimi stojijo mehki samoglasniki 'я', 'е', 'и', 'ё', 'ю' ali 'ь', pri trdih pa trdi samoglasniki 'а', 'э', 'ы', 'о', 'у' ali 'ъ'. Na primer, v besedah мёд (med), медь (baker) in Семён je 'м' mehki soglasnik, v besedah мать (mati) in мыло (milo) pa trdi. Samo trdi soglasniki so trije: 'ж', 'ц' in 'ш', mehki pa 'й', 'ч' in 'щ'.
Trdi soglasniki se izgovarjajo podobno kot v slovenščini, s tem, da je 'л' veliko bolj trd. Tega pri prečrkovanju ne upoštevamo.
Щ
Za črko 'щ' resda marsikje najdemo predlog prečrkovanja v 'šč', vendar se jo dejansko izgovori tako nekako kot (tudi poljski) »mehki« š. Znana beseda, ki ima to črko je щука, ščuka. 'щ' imajo še cerkvene besede, kjer stoji proti slovenskemu 'č': slovensko 'če' proti stari cerkveni besedi »аще«. Oba sta izvedena iz skupine »tj«.
Э
Edine ruske besede z 'э' so поэтому, эге, эй, экий, экой, энный, эсер, эта, этак, этакий, это, этот, эхма, эх, drugače pa jo najdemo le v tujkah алоэ, аэрарий, аэробика, аэростатика, зэк, лэндинг, менуэт (če bi pisali менует, bi brali [menujét]), мэр, поэзия, поэт, рэкет, сэр, экватор, элеватор, электричество, эльф, эмаль, энергия, эолит, Эолова арфа, эпизод, эпоха, эра, эссе, Эстония, эфиоп, эфир, эффект, эхо, эшелон, эякуляция.
Naglas
Naglas je v ruščini lahko na kateremkoli zlogu, tudi na zadnjem. Je jakostni, in ima vedno isto višino ter dolžino tona.
Pri sklanjatvah, spregatvah in v množinskih oblikah se naglasno mesto, podobno kot v slovenščini, velikokrat premakne: го́род, го́рода (grád, gráda), города́ (gradóva, gradóvi), дом, до́ма (dóm, dóma), дома́ (domóva, domóvi), голова́ (gláva), го́ловы (glávi, gláve), окно́ (ôkno), о́кна (ôkni, ókni, ôkna, ókna), вино́ (víno), ви́на (víni, vína), копьё (kópje), ко́пья (kópji, kópja).
V ruščini je naglasno mesto pogosto drugje kot v slovenščini: земля́ (zêmlja), коне́ц (kônec).
Kakor je že omenjeno, naglasno mesto vpliva na izgovorjavo posameznih samoglasnikov.
Besede
Veliko ruskih besed zveni enako (oziroma podobno) kot v slovenščini in ima tudi isti pomen. Nekatere so morda le drugače naglašene in imajo običajno tudi isti spol:


ба́ня
bánja,
kopalnica

коне́ц
kônec


бу́нкер
búnker

конопля́
konôplja


бу́ря
búrja

копы́то
kopíto


во́ля
vólja

коры́то
koríto


гной
gnój

коса́
kita; kôsa


земля́
zêmlja

кость
kóst


ка́пля
káplja

крик
krík


кафта́н
kaftán

кро́на
krošnja; króna (denarna enota)


ка́ша
káša

ме́ра
méra, ukrep


ка́шель
kášelj

нея́сность
nèjásnost


ка́шица
kášica

обши́рность
obšírnost


кво́та
kvóta

оре́х
ôreh


кила́
kíla

оре́шек
oréšek


кио́ск
kiósk

орли́ца
orlíca


кит
kít

похо́д
[pahód]
(vojni) pohòd


клей
kléj

стекло́
stêklo


клён
klèn,
maklen (vrsta javora)

стог
stóg, kopa


кле́тка
klétka

столп
steber, stòlp


клин
klìn, klín,
zagozda

то́поль
tôpol


ключ
kljúč;
vrelec, izvir;
notni ključ

тон
glas, zvok, tón


ко́кон
kokón

то́пот
topòt


кол
kòl

у́хо
uhó


коле́но
koléno

шеф
šéf


колома́зь
kolomàz, kolomáz

щит
ščít


кома́р
komár

я́вор
jávor


Na drugi strani je veliko besed, ki so na zunaj podobne slovenskim, imajo pa popolnoma drug pomen in velikokrat tudi drugi spol:


стол
miza

град
toča, grad


стул
stòl

шок
udar, trčenje


луч
žarek

сад
vrt


шкаф
in шка́п
omara

вре́дно
škodljivo


час
ura

враг
sovražnik (tudi starinsko v slovenščini)


вре́мя
čas

па́лец
prst


год
leto

печёнка
in пе́чень
jetra


ле́то
poletje

кури́ть
kaditi


неде́ля
teden

бесе́да
pogovor


заво́д
tovarna

сло́во
beséda


това́р
blago

хлеб
kruh


ба́нка
trebušast lonec,
~ steklenica

дол
dolina (tudi starinsko v slovenščini)


банк
bánka

десна́
dlêsna


низ
spodnji del,
pritličje

разре́з
izrez, prerez


убо́й
zakol

уте́ха
radost, veselje; tolažba


я́вка
navzočnost

яд
strup


стега́
stezá, stèza

створ
krilo (vrat, okna)
smerna črta


клобу́к
visoko meniško
pokrivalo

клюка́
sprehodna palica


клоп
stenica,
drobižek (majhen otrok)

коко́с
kokosov oreh


клуб
kolobar, oblak

купе́ц
trgovec


Obstajajo tudi besede, ki so sorodne po izvoru in imajo enak pomen:


аксио́ма
aksióm

невзго́да
nezgóda, nesreča


бёрдо
bŕdo (pri statvah)

обре́з
obréza (del knjige); kratka puška


воро́на
vrána

по́яс
pás


горо́х
gràh

рожо́н
ráženj


горо́шек
grášek

рожь
ŕž


душ
prha, túš (pogovorno)

сва́дьба
svátba


ёлка
jékla, smreka

тёща
tášča


жёлоб
žléb

у́личка
uličica, úlička


заса́да
zaséda

фреск
fréska


иго́лка
ígla

холе́ра
kólera


ка́рточка
kártica; listek;
jedilni list

цени́тель
cenílec, znalec


кругозо́р
obzórje

чаёк
čájček


ку́дри
kódri (množina)

ширь
širína


кукуру́за
korúza

щепо́ть
ščèp


куку́шка
kúkavica

эта́п
etápa


любо́вь
ljubézen

ю́мор
humór


мазь
maža (pogovorno), mazilo

я́блоко
jábolko


Polnoglasje
Veliko besed, ki so sorodne, spada v skupino ruskega polnoglasja (полногласие). Iz praslovanskih glasovnih skupin 'ol', 'or', 'er' so se razvile skupine 'оло', 'оро' in 'ере'. V slovenščini jim ustrezajo skupine 'la' in 'le' za 'оло', ter 'ra' in 're':


'оло' - 'la'





волокно́
vlákno


во́лос
(v)lás


зо́лото
zlató


голова́
gláva


го́лод
glád


го́лос
glás


коло́да
kláda


ко́лос
klás


мо́лодец
mládec (starinsko)






мо́лодица
mladíca (mlada ženska)


мо́лодость
mladóst


полотно́
plátno


со́лод
slád


соло́ма
sláma


соло́мка
slámka (redko)


со́лоно
sláno


хо́лод
hlád


хо́лодно
hládno





'оло' - 'le'





долото́
dléto


жо́лоб
žléb (tudi жёлоб)






молоко́
mléko


 
 





'оро' - 'ra'





борода́
bráda


борода́ч
bradáč


борозда́
brázda


борона́
brána


воро́бка
vrábka (zastarelo)


воро́н
vrán


воро́на
vrána


воро́та
vráta


воро́тца
vrátca


го́род
grád


горо́х
gráh






горо́шек
grášek


загороди́ть
zagradíti


здоро́во
zdrávo


здоро́вье
zdrávje


коро́ва
kráva


коро́ль
králj


коро́ткий
krátki


моро́з
mràz


оборо́т
obràt


поро́г
pràg


по́рох
práh





'ере'/'ерё' - 're'





бе́рег
brég


берёза
bréza


де́рево
drevó


мерёжа
ribiška mreža


пе́ред
préd






серебро́
srebró


середа́
sréda


середи́на
sredína, sreda


че́рез
č(r)éz


чере́шня
č(r)éšnja





Nekatere besede iz skupine polnoglasja so se še naprej spremenile ali pa so ostale v starejši obliki:

волоко́нце - vlákence,
голосо́к - glásek,
коло́дец - kládica,
солове́й - slávec,
холо́п - hlápec,
воробе́й - vrábec,
оборо́на - obrámba,
поворо́т - obráčanje; obràt,
сто́рож - stražár, strážnik (starinsko),
сторона́ - strán,
удорожа́ние - podraževánje,
сере́бреник - srebrník.

Sklon
Ena od očitnih razlik med ruščino in slovenščino je tudi pri samostalnikih ženskega spola, predvsem pri trdi osnovi ednine, pa tudi pri mehki osnovi. Rodilnik in dajalnik sta pri tej sklanjatvi običajno zamenjana. Na primer фирма, »нет фирм-ы«, »дам фирм-е« - v slovenščini pa seveda, »ni firm-e«, »dam firm-i«.
Ruski orodnik, kot vsi slovanski jeziki razen spodnje lužiško srbščine, ne rabi predloga. Na primer: рубить топором - sekati s sekiro. Ko je v povedni (predikativni) funkciji, mu v slovenščini lahko odgovarja imenovalnik. Na primer: стать лётчиком - postati pilot.
V ruskih slovnicah je po navadi 5. sklon po vrsti orodnik in 6. sklon mestnik, ni pa nujno.
Sklici in opombe


^ Russian. Ethnologue. Pridobljeno dne 24.6.2013.
^ Русский язык в мире: современное состояние и тенденции распространения. Вып. 3. — М.: Центр социального прогнозирования, 2005. — 312 с. (Ruščina v svetu: sedanje stanje in tendence razširjenosti)


Glej tudi

staroruščina
seznam slovenskih besed ruskega izvora
zapisovanje ruskih imen

Zunanje povezave



Poglejte si besedo ruščina ali Ruščina v Wikislovarju, prostem slovarju.






Wikipedija - Ruščina


Inštitut za ruski jezik
Nacionalni korpus ruskega jezika
Ruščina na Open Directory Project






p · p · u · zSlovanski jeziki





praslovanščina † (prajezik)





Južnoslovanski





Vzhodna veja


bolgarščina • makedonščina • stara cerkvena slovanščina †







Zahodna veja


bosanščina • črnogorščina • hrvaščina (čakavščina, kajkavščina, štokavščina) • slovenščina • srbščina







Drugi jeziki


srbohrvaščina









Vzhodnoslovanski

beloruščina • panonska rusinščina • rusinščina • ruščina • ukrajinščina






Zahodnoslovanski

češčina • kašubščina • lužiška srbščina (gornja lužiška, dolnja lužiška) • poljščina • slovaščina • šlezijščina






Izumrli jeziki

knaanščina • polabščina • pomorjanščina • slovinščina • stara novgorodščina • staroruščina






Osamosvojena
narečja

bolgarščine: banatska bolgarščina, besarabska bolgarščina, šopščina • češčine: laščina • hrvaščine: gradiščanščina, krašovanščina, moliščina • ruščine: sibirska ruščina • slovaščine: vzhodna slovaščina • srbščine: užiščina






Umetni jeziki

lydnevi • proslava • ruslavsk • slovianski • slovio






Ostali

meščerščina • suržiščina






Sporni jeziki in narečja1

bunjevščina • goranščina • moravščina • slovanska narečja v Grčiji • šokaščina • torlaščina • prekmurščina • rezijanščina






1 Status jezikov ni dorečen.







 
				Vzpostavljeno iz »http://sl.wikipedia.org/w/index.php?title=Ruščina&oldid=4070702«				
Kategorije: Ruska kulturaSlovanski jezikiRuščinaSkrita kategorija: Članki o jezikih brez datuma podatkov o govorcih 



