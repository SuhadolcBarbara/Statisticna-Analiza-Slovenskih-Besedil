


Karl Marx

Zahodna filozofija
Filozofija 19. stoletja



Karl Marx


Ime
Karl Heinrich Marx


Šola/tradicija
mlado heglijanstvo, marksizem


Glavna zanimanja
politika, ekonomija, filozofija, sociologija


Pomembne ideje
razredni boj, politična revolucija, prva internacionala, »Religija je opij ljudstva«




Vplivi

Kant, Epikur, Hegel, Feuerbach, Stirner, Smith, Ricardo, Rousseau, Fourier, Comte







Vplival na

Bakunin, Luxemburg, Lenin, Stalin, Trotski, Mao, Castro, Guevara, Lukács, Gramsci, Arendt, Sartre, de Beauvoir, Lyotard, Foucault, Debord, Frankfurtska šola, Negri, Kim, Roy in še mnogo več marksistov





Karl Heinrich Marx, nemški filozof, politični teoretik, pisatelj, ekonomist, vodilni protagonist delavskega gibanja in politični časnikar, * 5. maj 1818, Trier, Nemčija, † 14. marec 1883, London, Anglija. Po njem se imenuje vplivna družboslovna šola - marksizem.


Vsebina


1 Življenje
2 Marxova dela
3 Glej tudi
4 Zunanje povezave


Življenje
Marx se je rodil in izobrazil v Prusiji, kjer je padel pod vpliv Ludwiga Feuerbacha in drugih radikalnih hegeljancev. Na univerzah v Bonnu in v Berlinu je študiral pravo. Čeprav je bil istega mnenja kot Hegel v dialektični strukturi in historični neizogibnosti, je Marx verjel, da so temelji stvarnosti v materialni osnovi ekonomije in ne v idealističnih filozofijah. Doktoriral je na Univerzi v Jeni leta 1841 s pisanjem o materializmu in ateizmu grških atomistov, potem se je preselil v Köln, kjer je osnoval in izdajal radikalni časopis, Rheinische Zeitung. Čeprav je želel služiti tudi kot novinar v Parizu in Bruslju, so mu njegove udeležbe v nerazširjenih političnih gibanjih otežile podpiranje rastoče družine. Ko je cenzura Kölnu leta 1842 prepovedala izdajanje protivladnega časopisa, ki ga je pomagal izdajati, se je Marx preselil v Pariz. Tam je srečal Fridericha Engelsa, s katerim je sodeloval pri nastajanju del v zvezi s politično fizolofijo. Leta 1847 se je pridružil Zvezi pravičnih, ki se je pozneje preimenovala v Zvezo komunistov, naslednje leto pa je skupaj z Engelsom napisal Komunistični manifest.
Izgnali so ga iz več evropskih držav, na koncu se je ustalil v Londonu leta 1849, kjer je živel v revščini med študijem in razvijanjem ekonomskih in političnih teorij do svoje smrti.
Marx je menil, da med delovskim razredom in kapitalisti, ki vodijo državo, obstaja nenehen konflikt. Upal je, da bo ta konflikt pripeljal do svetovne politične in družbene revolucije. Menil je, da bi delavci z združitvijo prišli do politične moči.
Marx je bil ena od ključnih osebnosti pri nastanku prve internacionale, ki so jo ustanovili v Londonu leta 1846 z namenom, da se združijo socialistične in komunistične organizacije po vsem svetu. Marx je pozneje postal njen vodja. Internacionala je zaradi ideoloških razhajanj med Marxom in privrženci anarhističnega voditelja Mihaila Bakunina osem let pozneje razpadla. Marx je v treh delih z naslovom Das Kapital na široko razvil svoje teorije. Knjige je po njegovi smrti uredil Engels.
Po njem se imenuje marksizem.
Marxova dela

Ökonomisch-philosophische Manuskripte aus dem Jahre 1844, 1844
Mezdno delo in kapital (Lohnarbeit und Kapital), 1847
Komunistični manifest (skupaj z Engelsom) (Manifest der kommunistischen Partei), 1848
Osemnajsti brumaire Ludvika Bonaparta, (Der achtzehnte Brumaire des Louis Bonaparte), 1852
Das revolutionäre Spanien, 1854
Theorien über den Mehrwert, 1862
Kapital (Das Kapital), 1867
Državljanska vojna v Franciji (The Civil War in France), 1871
Kritika Gothskega programa (Kritik des Gothaer Programms), 1875
Gesamtausgabe (1972) (skupaj z Engelsom)

Glej tudi

seznam nemških ekonomistov
seznam nemških pisateljev
seznam nemških filozofov
seznam nemških akademikov
seznam članov Kraljeve družbe umetnosti

Zunanje povezave



Wikinavedek vsebuje navedke o temi: Karl Marx





Wikimedijina zbirka ponuja več predstavnostnega gradiva o temi: Karl Marx








 Ta biografski članek o filozofu je škrbina. Pomagaj Wikipediji in ga razširi.








 Ta biografski članek o znanstveniku je škrbina. Pomagaj Wikipediji in ga razširi.



 


 
				Vzpostavljeno iz »http://sl.wikipedia.org/w/index.php?title=Karl_Marx&oldid=4087728«				
Kategorije: Škrbine o filozofihŠkrbine o znanstvenikihRojeni leta 1818Umrli leta 1883Nemški književnikiNemški ekonomistiNemški filozofiNemški marksistiNemški komunistiNemški pisateljiNemški akademikiPolitični ekonomistiJudovski filozofiFilozofi 19. stoletjaDiplomiranci Univerze v BonnuDoktorirali na Univerzi v JeniČlani Kraljeve družbe umetnostiDialektikaLjudje, po katerih so poimenovali živalLjudje, po katerih so poimenovali asteroidPolitični filozofi 



